Informatyka (łac. informatio – "wyobrażenie", "wizerunek", "pomysł", ang. computer science, computing science, information technology, informatics) – dziedzina nauki i techniki zajmująca się przetwarzaniem informacji – w tym technologiami przetwarzania informacji oraz technologiami wytwarzania systemów przetwarzających informacje. Pierwotnie część matematyki, została rozwinięta do osobnej dyscypliny nauki, pozostaje jednak nadal w ścisłym związku z matematyką, która dostarcza jej podstaw teoretycznych.
Informatykę można podzielić na dwie główne dziedziny. Pierwsza z nich – analiza – obejmuje analizowanie informacji przepływających w świecie rzeczywistym. Druga zajmuje się tworzeniem systemów służących do przetwarzania informacji, co obejmuje: projektowanie systemów informatycznych, programowanie oraz zakodowanie gotowego kodu źródłowegoprogramu.
Obecnie systemy informatyczne tworzone są głównie z wykorzystaniem komputerów jako narzędzi do przetwarzania informacji.
Spis treści  [ukryj] 
1 Nazewnictwo
2 Przegląd dyscyplin
3 Zobacz też
4 Przypisy
5 Linki zewnętrzne
Nazewnictwo[edytuj]

Określenie informatyka ma swój odpowiednik w języku angielskim: computer science – dosłownie: nauka o komputerze – co może być mylące i dlatego jest krytykowane w środowiskach akademickich i informatycznych[1].
W języku polskim termin ten zaproponował w październiku 1968 r. Romuald Marczyński w Zakopanem na ogólnopolskiej konferencji poświęconej "maszynom matematycznym" na wzór ((fr.) informatique i (niem.) Informatik).
Przegląd dyscyplin[edytuj]

Obecnie informatyka jest na tyle szeroką dyscypliną naukową, podobnie w matematyce lub chemii, że nie ma już specjalistów od wszystkiego. Zatem pojawiają się specjalności, które skupiają się wokół jednego bądź kilku zagadnień. Z faktu ogromnej dynamiki rozwoju informatyki wynika często, że osoby uprawiające dany dział muszą poświęcać mu tyle czasu, że nie mają już możliwości śledzić tego co dzieje się poza ich poletkiem. Popularne dziedziny to:
Administracja - Systematyczne aktualizowanie skryptów danego zbioru programów, najczęściej jest to Administracja witryn internetowych połączona z Webmasteringiem. Do Administracji nie należy aktualizacja samej treści baz danych, lecz mechanizmu jej składowania i użytkowania.
Algorytmika - Jest jedną z najstarszych dziedzin informatyki. Jest to uporządkowany ciąg jasno zdefiniowanych czynności, koniecznych do wykonania pewnego rodzaju zadań.
Grafika komputerowa - Zajmuje się wykorzystaniem nowoczesnej techniki komputerowej do generowania obrazów oraz wizualizacji rzeczywistości.
Kryptologia - Dziedzina wiedzy o przekazywaniu informacji w sposób zabezpieczony przed niepowołanym dostępem. Jest ona przede wszystkim dziedziną matematyki.
Informatyka użytkowa - Dziedzina informatyki zajmująca się praktycznym wykorzystaniem wiedzy w praktyce. Tworzenie programów na cele użytkowe, najczęściej komercyjnie.
Języki programowania – dyscyplina zajmująca się językami programowania. Wyróżniająca się, podstawowa dyscyplina informatyki;
Oprogramowanie - Całość informacji w postaci zestawu instrukcji, zaimplementowanych interfejsów i zintegrowanych danych przeznaczonych dla komputera do realizacji wyznaczonych celów. Dział informatyki użytkowej zajmujący się wyłącznie Administracją gotowych już programów.
Programowanie - Proces projektowania, tworzenia i kompilacji kodu źródłowego programów komputerowych lub urządzeń mikroprocesorowych (mikrokontrolery). Obecnie, najczęściej zaraz po kompilacji program przekazywany jest do linkera, by był on zrozumiały dla człowieka. Programowanie jest jednym z działów informatyki, który jest właśnie z nią kojarzony, nawet przez osoby niedoświadczone.
Symulacje komputerowe - Symulacja z wykorzystaniem modelu matematycznego, zapisanego w postaci programu komputerowego.
Sztuczna inteligencja - Nauka obejmująca zagadnienia logiki rozmytej, obliczeń ewolucyjnych, sieci neuronowych, sztucznego życia i robotyki.
Teoria informacji – dyscyplina zajmująca się problematyką informacji, w tym teorią przetwarzania i przesyłania informacji;
Webmastering - Projektowanie, programowanie i publikacja witryn internetowych.
