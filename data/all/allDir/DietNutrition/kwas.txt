Dieta Kwaśniewskiego (nazywana przez zwolenników dietą optymalną) to niskowęglowodanowa dieta, propagowana przez polskiego lekarza Jana Kwaśniewskiego. Dieta Kwaśniewskiego jest wysokotłuszczowa, a spożycie białka jest niskie.
Spis treści  [ukryj] 
1 Specyfika diety Kwaśniewskiego
2 Inne diety niskowęglowodanowe
3 Popularyzacja diety
4 Przypisy
5 Linki zewnętrzne
Specyfika diety Kwaśniewskiego[edytuj]

Zalecane proporcje wyrażone w gramach białko : tłuszcz : węglowodany wynoszą w początkowym okresie 1,0 : 2,5-3,5 : 0,8, później należy zaś zmniejszyć ilość spożywanego białka. Zalecane jest spożywanie tłustych produktów zwierzęcych, takich jak żółtka jaj, podroby, tłuste mięsa, sery, masło, śmietana. Uzupełnieniem tych produktów powinny być niskocukrowe warzywa takie jak pomidory, ogórki i kapustne. Spożycie bogatych w węglowodany owoców należy ograniczyć, dopuszczalne są w niewielkich ilościach owoce jagodowe, takie jak agrest, czarne porzeczki, jagody i żurawina.
Z biochemicznego punktu widzenia taka dieta rzeczywiście może spowodować spadek masy ciała, poprzez zablokowanie wytwarzania trójglicerydów w wątrobie przy spożyciu powyżej 10% tłuszczów w pokarmie. Przy znacznym ograniczaniu węglowodanów w posiłkach pod każdą postacią (czyli np. ziemniaki, pieczywo, produkty mączne) organizm jest zmuszony do spalania rezerw tłuszczu znajdujących się w tkankach.
Z medycznego punktu widzenia opartego na dużych programach badawczych[1][2][3][4][5][6][7], taki sposób odżywiania powoduje znaczny wzrost ryzyka miażdżycy i hipercholesterolemii (poprzez podwyższenie poziomu frakcji LDL cholesterolu i trójglicerydów w surowicy krwi)[8]. Istnieje jedno polskie badanie, w którym wyniki te nie znalazły potwierdzenia.[9]
Dieta jest polecana przez jej zwolenników jako dieta odchudzająca oraz jako remedium na szeroką gamę chorób. Nie ma żadnych badań opublikowanych w liczących się, recenzowanych czasopismach naukowych potwierdzających skuteczność tej metody odżywiania jako diety odchudzającej czy też leczniczej. Brak jest też opublikowanych wyników badań nad długookresowymi skutkami ubocznymi tej diety. Komitet Terapii Wydziału VI Nauk Medycznych Polskiej Akademii Nauk, uznał dietę Kwaśniewskiego za szkodliwą dla zdrowia[10]. Według Jana Kwaśniewskiego, który opublikował odpowiedź w swoim własnym wydawnictwie, stanowisko Komitetu Terapii oparte jest o fałszywe przesłanki i nie jest poparte żadnymi badaniami statystycznymi efektów tej diety[11].
Inne diety niskowęglowodanowe[edytuj]

W Stanach Zjednoczonych znana jest mylona często z dietą Kwaśniewskiego dieta Atkinsa, zwana także dietą niskowęglowodanową (niesłusznie uważana za wysokotłuszczową). Obie diety (Atkinsa jak i Kwaśniewskiego) promują podobną metodykę odchudzania, bogatą w tłuszcze a ubogą w węglowodany, jednak różnią się znacznie ilością zalecanego w diecie białka, która to ilość implikuje dalsze reakcje metaboliczne organizmu, dlatego też nie można obu diet utożsamiać. Zdaniem J. Kwaśniewskiego, nadmiar zjadanego białka jest dla organizmu niekorzystny.[potrzebne źródło]
