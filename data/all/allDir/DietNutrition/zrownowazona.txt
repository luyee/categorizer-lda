Dieta zrównoważona to taka, która jest złożona z białek, tłuszczów i węglowodanów. Dostarcza ona organizmowi niezbędnych substancji odżywczych, wykorzystywanych do wzrostu, produkcji energii oraz procesów naprawczych. Powinna ona zawierać niezbędne sole mineralne, witaminy, błonnik.
W normalnej diecie składniki dostarczające energii powinny występować w następujących proporcjach:
białka 12–14% do 15%;
tłuszcze 30% (w tym minimum 3% powinny stanowić niezbędne nienasycone kwasy tłuszczowe);
węglowodany 50–60%, w tym ok. 10% cukry proste (nawet do 70% kosztem tłuszczów).
Ilość energii, jaka może się wyzwolić w organizmie po spożyciu posiłku nazywamy jego kalorycznością lub wartością kaloryczną tego pożywienia. Współczynnik (równoważnik) energetyczny – określa ilość kilokalorii, jaka wyzwala się podczas spalania w organizmie lub poza nim 1 grama danego składnika pokarmowego.
W diecie zrównoważonej dostosowuje się liczbę i rodzaj posiłków do wymagań i potrzeb danego organizmu. Je się praktycznie wszystko (co zawiera witaminy, sole mineralne, itp.) w odpowiednich ilościach. By stosować dietę zrównoważoną należy znać podstawowe zasady racjonalnego żywienia.
