Program biurowy to zbiór aplikacji tworzonych na różne platformy systemowe i sprzętowe, najczęściej w celu uproszczenia i uwydajnienia pracy, zarówno do użytku komercyjnego, jak i niekomercyjnego.
Obecne programy biurowe wyróżniają się szerokim wyborem i zakresem możliwości. Z każdym rokiem na rynku pojawiają się nowe produkty i wersje aplikacji, oferujących coraz obszerniejsze funkcje i wyższy komfort użytkowania.
Do programów biurowych zaliczamy:
pakiety biurowe, np.Microsoft Office, IBM Lotus Symphony, OpenOffice.org
edytory tekstu, np.Microsoft Word, Corel WordPerfect, OpenOffice.org Writer
arkusze kalkulacyjne, np. Microsoft Excel, OpenOffice.org Calc, Quattro Pro
program graficzne, np. Adobe Photoshop, CorelDRAW, GIMP
bazy danych, np. Microsoft Access, MySQL, Firebird
organizery, np. TimePanic, WinOrganizer, C-Organizer Pro
przeglądarki dokumentów PDF, np. Adobe Reader, PDFCreator, eXPert PDF Editor
programy księgowe, np. Płatnik, Fakt, RAKS SQL Księga Handlowa, Super Księga Podatkowa
przeglądarki grafik, np. IrfanView , ACDSee, Picasa
oraz transmitery taksów, np. VentaFax Business, CapiFax, Snappy Fax
Specyfikacja[edytuj]

Zależnie od specyfiki i przeznaczenia aplikacji, programy biurowe mogą mieć następujące przykładowe funkcje i zadania:
wykonywanie obliczeń
edycja tekstu
tworzenie prezentacji
komunikacja
tworzenie kalkulacji
przechowywanie informacji
księgowanie
tworzenie wykazów
pisanie ofert
tworzenie stron internetowych
obsługa baz danych
reklama
Starsze aplikacje biurowe[edytuj]

Pierwsze programy biurowe pojawiały się na duży czas przed obecnie znanymi systemami operacyjnymi, działającymi w trybie graficznym. Jeden z pierwszych dostępnych edytorów plików tekstowych Edlin pojawił się już przed 1990 r. Jego następcą został MS-DOS Editor, powszechnie znany również jako Edit, z bardziej rozbudowanym (jak na owe czasy) interfejsem, który dotrwał aż do Windowsa 95.
W dzisiejszych czasach, przy obecnie obserwowanym postępie informatyzacji, bez odpowiednich aplikacji biurowych praktycznie nie wyobraża się funkcjonowania i istnienia nowoczesnego biura. Programy biurowe wykonują masę zadań, które niegdyś trzeba było wykonywać ręcznie, bez użycia komputera.
