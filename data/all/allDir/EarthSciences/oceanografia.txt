Oceanografia (od greckiego ??????? 'ocean' + ??????? 'pisać', także oceanologia) – interdyscyplinarna nauka z pogranicza biologii, meteorologii, fizyki, geofizyki, zajmująca się badaniem zjawisk i procesów zachodzących w oceanach.
Spis treści  [ukryj] 
1 Działy oceanografii
2 Historia oceanografii
3 Studia
4 Zobacz też
5 Linki zewnętrzne
Działy oceanografii[edytuj]

biologia morza – zajmuje się roślinami i zwierzętami żyjącymi w oceanie;
oceanografia chemiczna – badanie chemii oceanu;
geologia morza – zajmuje się badaniem tektoniki i geologii dna oceanów;
oceanografia fizyczna – zastosowanie fizyki do opisu zjawisk oceanograficznych takich jak ogólna cyrkulacja oceanu, prądy oceaniczne, pływy, struktura pionowa oceanu, fale.
Historia oceanografii[edytuj]

1577 – Francis Drake opływa Ziemię;
1683 – Isaac Newton opisuje pływy;
1766 – Louis de Bougainville – trzyletnia wyprawa na Południowy Pacyfik;
1818 – Savannah – pierwszy parowiec przepływa Atlantyk;
1831 – Charles Darwin – wyprawa na Beagle;
1840 – Sir James Clark Ross – pierwszy sondaż oceanu;
1842 – Charles Darwin opisuje strukturę rafy koralowej i powstawanie atoli;
1849 – Odkrycie szelfu kontynentalnego;
1850 – Matthew Fontaine Maury – opisuje pierwsze grzbiety oceaniczne;
1857 – James Alden odkrywa pierwszy kanion w oceanie (Monterey Canyon);
1872 – William Thomson przyczynia się do poprawienia sondaży oceanicznych;
1873 – Pierwsza światowa wyprawa oceanograficzna (Sir Wyville Thomson na statku "Challenger");
1913 – Albert Michelson – pomiary pływów;
1914 – Pierwsze akustyczne pomiary głębokości morza;
1921 – Międzynarodowe Biuro Hydrografii (ang. International Hydrographic Bureau) założone w Monaco;
1925 – Niemiecki statek "Meteor" rozpoznaje Grzbiet Śródatlantycki (ang. Mid-Atlantic Ridge) używając sonaru;
1937 – Spilhaus – termometr głębokowodny (ang. bathythermograph);
1951 – Odkrycie najgłębszego punktu na ziemi (Głębia Challengera, ang. Challenger Deep), w Rowie Mariańskim;
1953 – Maurice Ewing and Bruce Heezen odkrywają głęboki kanion (ang. Great Global Rift) koło Grzbietu Śródatlantyckiego;
1960 – Jacques Piccard i Don Walsh opuszczają się na dno Rowu Mariańskiego obok "Głebi Challengera" w batyskafie Trieste;
1982 – Konwencja Prawa Morza ONZ, która częściowo kodyfikuje wcześniejsze normy zwyczajowe, a częściowo wprowadza nowe rozwiązania zwłaszcza dotyczące zanieczyszczania oceanów;
1982 – Boje pomiarowe (tzw. siatka TOGA-TAO) zainstalowane w równikowym Oceanie Spokojnym, co umożliwiło lepsze zrozumienie zjawiska El Nino.
Studia[edytuj]

Jedynymi uczelniami w Polsce, na których można studiować oceanografię jest Uniwersytet Gdański (Wydział Oceanografii i Geografii) oraz Uniwersytet Szczeciński (Wydział Nauk o Ziemi). Ponadto Zachodniopomorski Uniwersytet Technologiczny w Szczecinie (Wydział Nauk o Żywności i Rybactwa) prowadzi kierunek Rybactwo, na którym jedną ze ścieżek kształcenia jest Biologia Morza i Oceanografia. Także na Politechnice Gdańskiej (Wydział Oceanotechniki i Okrętownictwa) oraz na Zachodniopomorskim Uniwersytecie Technologicznym w Szczecinie (Wydział Techniki Morskiej) jest kierunek oceanotechnika, lecz nie jest on pokrewny z oceanografią (zajmuje się budową i konstrukcją urządzeń technicznych służących eksploatacji zasobów morskich: platform wiertniczych i wydobywczych, statków, pojazdów podwodnych itp.).
