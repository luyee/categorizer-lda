Nigella Lucy Lawson (ur. 6 stycznia 1960) – brytyjska dziennikarka, autorka książek kucharskich, prezenterka telewizyjna.


Nigella Lawson pochodzi z żydowskiej rodziny. Jest córką polityka lorda Nigela Lawsona i Vanessy Salmon oraz siostrą dziennikarza Sunday Telegraph Dominica Lawsona. Jej matka – Vanessa Salmon, znana bywalczyni brytyjskich salonów, spadkobierczyni Lyons Corner House zmarła w 1985 na raka wątroby. Siostra Tomassina zmarła na raka piersi w 1993.
Lawson uczęszczała do Godolphin and Latymer School oraz Westminster School, następnie ukończyła z wyróżnieniem Lady Margaret Hall w Oxfordzie, na kierunku filologia średniowiecza. Zanim w 1986 została zastępcą redaktora literackiego w "Sunday Times", prowadziła kolumnę kulinarną w "Spectator".
Nigella Lawson wyszła za mąż za dziennikarza Johna Diamonda, z którym miała dwójkę dzieci: córkę Cosimę i syna Bruno. Diamond zmarł w 2001 na raka przełyku. W 2003 ponownie wyszła za mąż za 17 lat starszego od siebie milionera Charlesa Saatchi.
Telewizja[edytuj]

W telewizyjnym programie o gotowaniu Lawson debiutuje w roku 1998 jako gość Nigela Slatera w jego autorskim programie Real Food wyprodukowanego przez brytyjski Channel 4.[1] W latach 1999 - 2001 prowadzi swój pierwszy program kulinarny dla Channel 4 Nigella gryzie (Nigella bites), a w 2002 kolejny Wieczne lato z Nigellą (Summer Forever with Nigela). Oba z nich były zbiorami przepisów w formie gotowanie na ekranie. Była gospodarzem codziennego programu w telewizji ITV1, pod tytułem Nigella!, w którym gotowała wraz z zaproszonymi gośćmi. Program nie został jednak doceniony przez krytyków jego oglądalność spadała, i po niedługim czasie wycofano go z emisji. Ponadto Nigella wydała kilka własnych książek kucharskich.
Styl prowadzenia programu przez Nigellę Lawson naśladowany jest przez komików i innych brytyjskich prezenterów telewizyjnych, według których jej seksowny image jest głównym powodem powodzenia jej programów[2][3] Pomimo tego Nigella Lawson wielokrotnie zaprzeczała jakoby była to jedyna przyczyna jej ogromnej telewizyjnej popularności.
Jej programy "Nigella gryzie" i "Wieczne lato z Nigellą" są emitowane w polskiej telewizji TVN Style.
Publikacje[edytuj]

Jej książka z przepisami Nigella gryzie została wydana w Polsce w 2006. Rok później - Lato w kuchni przez okrągły rok (Forever summer). W 2008 roku wydano polskie tłumaczenie Nigella Express. Jesienią 2009 roku ukazała się książka z przepisami świątecznymi – Nigella świątecznie.
W 2006 wydana została jej biografia napisana przez Gilly Smith ("Nigella Lawson: A Biography"). Została ona przetłumaczona i wydana w języku polskim w 2010 pt. "Nigella Lawson. Kulinarna Bogini"[4].
