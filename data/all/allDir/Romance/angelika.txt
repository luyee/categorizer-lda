Anne Golon (ur. 19 października 1921) – francuska pisarka. Wraz z mężem Serge Golonem stworzyła cykl powieści o markizie Angelice.
Jej prawdziwe nazwisko Simone Changeux. Urodziła się w Tulonie we Francji. Jej ojciec był naukowcem i kapitanem francuskiej marynarki. Od wczesnego dzieciństwa przejawiała zainteresowanie malarstwem i literaturą. W wieku 18 lat opublikowała swoją pierwsza powieść używając pseudonimu Joëlle Danterne. Podczas wojny wyjechała do Hiszpanii. Jakiś czas później rozpoczęła współpracę z czasopismem France Magazine. Jako dziennikarka wyjechała do Konga, gdzie poznała Vsevoloda Sergeivicha Goloubinoffa czyli swojego przyszłego męża Serge'a Golona. Wraz z mężem opublikowali napisaną wspólnie powieść Markiza Angelika. Sukces tej powieści zachęcił ich do kontynuowania wspólnej pracy. W efekcie powstał liczący 13 tomów cykl powieści o pięknej markizie. W 1972 Anne i Serge wyjechali do Kanady. Wkrótce potem Serge zmarł. Mieli czworo dzieci.
Cykl powieści "Angelika"[edytuj]
Markiza Angelika (tom: 1)
Angelika: Droga do Wersalu (tom: 2)
Angelika i król (tom: 3)
Nieposkromiona Angelika (tom: 4)
Bunt Angeliki (tom: 5)
Angelika i jej miłość (tom: 6)
Angelika i Nowy Świat (tom: 7)
Pokusa Angeliki (tom: 8)
Angelika i demony (tom: 9)
Angelika i spisek cieni (tom: 10)
Angelika w Quebecu (tom: 11)
Angelika: Droga nadziei (tom: 12)
Zwycięstwo Angeliki (tom: 13)
Ekranizacje[edytuj]
Popularność cyklu powieści o markizie Angelice skłoniła francuskich filmowców do przeniesienia jej historii na ekran. W lata sześćdziesiątych XX wieku powstał cykl filmów z tą bohaterką, w którym główną rolę grała Michele Mercier. Na cykl składało się pięć filmów: Markiza Angelika, Piękna Angelika, Angelika i król, Angelika wśród piratów i Angelika i sułtan.
