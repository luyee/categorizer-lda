Wiedźmin 2: Zabójcy Królów – komputerowa gra fabularna, stworzona przez polskie studio CD Projekt RED. Gra została wydana 17 maja 2011 roku[8]. Wydawcą gry w Ameryce Północnej jest Atari, w Polsce i na wschodzie Europy CD Projekt, a w Rosji 1C-SoftClub/Snowball Studios. Firma Namco Bandai jest wydawcą w Europie Zachodniej na bliskim wschodzie i Afryce, oraz w Azji i Australii[9]. Na początku roku 2012 gra ukaże się w wersji na konsolę Xbox 360[6][5].
Gra jest kontynuacją Wiedźmina, produkcji CD Projekt RED wydanej w 2007 roku. Tak jak poprzednia część, opowiada ona historię tytułowego Wiedźmina – Geralta z Rivii i jest osadzona w świecie wiedźmina, którego twórcą jest Andrzej Sapkowski. W przeciwieństwie do pierwszej części gry, która wykorzystywała zmodyfikowany silnik Aurora, Wiedźmin 2 jest oparty na zupełnie nowym, autorskim silniku, stworzonym przez dewelopera specjalnie na potrzeby gry[10].
Jak podali przedstawiciele CD Projekt RED na letniej konferencji, Wiedźmin 2: Zabójcy Królów sprzedał się na świecie w nakładzie ponad 400 tysięcy egzemplarzy w pierwszym tygodniu po premierze[11].

[ukryj]Wymagania gry
Minimalne	Zalecane
Microsoft Windows[12]
System operacyjny	Windows XP, Vista, 7
Procesor	Intel Core 2 Duo E4500 or AMD Athlon 64 X2 5000+	Intel Core 2 Quad lub AMD Phenom X4
Pamięć operacyjna	1 GB RAM (XP), 2 GB RAM (Vista, 7)	3 GB RAM (XP), 4 GB RAM (Vista, 7)
Wolne miejsce na dysku twardym	16 GB
Karta graficzna	GeForce 8800 512 MB lub Radeon HD3850 512 MB	GeForce GTX260 1 GB lub Radeon HD4850 1 GB
Karta dźwiękowa	kompatybilna z DirectX 9.0c
Produkcję gry rozpoczęto tuż po wydaniu produkcji Wiedźmin, na przełomie 2007 i 2008 roku. Początkowo projekt miał skupić się na konwersji gry na konsole oraz zmianach w sposobie rozgrywki, gra miała się ukazać pod zmienionym tytułem Wiedźmin: Powrót Białego Wilka. CD Projekt RED zadecydował o zarzuceniu tego projektu i skoncentrowaniu się na kontynuacji przygód Geralta.
Budżet gry przekracza 30 mln zł[13]. 25 marca 2010 odbył się oficjalny pokaz Wiedźmina 2, w którym zaprezentowano fabułę gry oraz rozgrywkę[14]. 27 kwietnia 2011 roku gra otrzymała status "Gold" i trafiła do tłoczni[15].
Fabuła gry[edytuj]

Po stłumieniu rebelii Zakonu Płonącej Róży oraz ocaleniu życia króla Foltesta, Geralt trafił w sam środek politycznej zawieruchy w królestwie Temerii. Wiedźmin wspiera monarchę w jego misji przywrócenia porządku w prowincji. Ostatni bastion Zakonu w końcu ulega królewskiej armii. Na drodze do pokoju stoi już tylko zbuntowany zamek Baronowej La Valette, która odseparowała się od królestwa. Miesiąc po próbie zabójstwa Foltesta, jego armie stają u wrót zamku, przygotowując się do ostatecznej bitwy. Tymczasem Geralt zaangażowany w jego ochronę, nie może się zająć rozwiązaniem najbardziej intrygującej go sprawy tajemniczego wiedźmina-zabójcy.
W grze, w przeciwieństwie do pierwszej części, graczowi będą pomagać inne postacie. Będzie można spotkać też wiele starych postaci jak na przykład Jaskra, Zoltana Chivay'a, Triss Merigold.
Akcję fabuły można rozpocząć na cztery różne sposoby, natomiast możliwych zakończeń jest szesnaście[16].
Prolog[edytuj]
Geralt zostaje aresztowany za rzekome zabójstwo króla Foltesta. Vernon Roche, kapitan temerskich służb specjalnych zwanych Niebieskimi Pasami przesłuchuje go w tej sprawie.
Wiedźmin opowiada o tym, jak pomagał królowi w jego walce przeciwko zbuntowanym baronom La Valette, walka była o jego nieślubne dzieci. Geralt staje na przeciw Arjana, przyrodniego brata tych dzieci, może go zabić w walce albo przekonać go do poddania się. Nagle podczas bitwy pojawia się latajacy smok i sieje postrach, Biały Wilk ratuje życie króla. Do król dociera pewien niewidomy mnich z jego dziećmi, w najmniej spodziewanej chwili, mnich wyciąga nóż i dokonuje skrytobójstwa króla. Geralt próbuje go powstrzymać, nie udaje mu się, ale zdążył przyjrzeć się mnichowi zabójcy, to był wielki łysy wiedźmin. Ucieka, a Geralt zostaje sam zastany przez żołnierzy przy królewskim nieboszczyku i zostaje aresztowany.
Vernon Roche mówi Geraltowi, że we Flotsam, widziano osobę podobną do wiedźmina królobójcy. Żąda jego pomocy w znalezieniu go, więc zostawia mu klucz od kajdan, żeby się uwolnił i uciekł po powrocie do celi. Podczas ucieczki spotyka w lochu Arjana, jeśli go zmusił wcześniej do poddania albo jego matkę Luizę, jedno z nich pomaga w ucieczce z lochów. Gerlat wypływa z Triss, Rochem i jego ludźmi do Flotsam, aby znaleźć królobójcę.
Akt 1[edytuj]
System walki[edytuj]

Twórcy zrezygnowali z systemu walki opartego na stylach silnym, szybkim i grupowym; zamiast tego pojawiły się sekwencje ciosów, uniki, bloki i, tak jak w wiedźminie pierwszym, znaki. Postacie dostosowują się do ruchów przeciwnika, nie ma schematów, Geralt i jego kompani dynamicznie reagują na to, co dzieje się dookoła. Podczas pojedynków można swobodnie mieszać uderzenia bronią z wykorzystaniem znaków.
Styl walki Geralta w dużej mierze zależy od tego, w jaki sposób się go rozwija. Statystyki postaci są oparte na trzech specjalizacjach: miecza, magii oraz alchemii. Łącząc je w takie, a nie inne konfiguracje, decyduje się o tym, kim tytułowy wiedźmin ma zostać.
Zbroje – W kontynuacji pojawiło się więcej (ponad 30) elementów zbroi (w pierwowzorze były tylko cztery jej typy), w tym rękawice, spodnie i buty. Wiele z nich można ulepszać.
Miecze – Kompozytowa budowa pozwala na tworzenie wielu rodzajów mieczy (podobno około trzystu, podczas gdy w pierwszej części było ich dokładnie trzydzieści, aczkolwiek większość można było zdobyć, nie zrobić).
Postacie[edytuj]

Geralt z Rivii – główny bohater. W grze służy królowi Foltestowi i stara się wyjaśnić kim była postać, która zabijała królów północy.
Triss Merigold – czarodziejka, przyjaciółka Geralta. Razem z nim przybywają wraz z oddelegowanym do spraw walki z nieludźmi wysłannikiem króla Foltesta, Vernonem Roche'em do położonej nad rzeką Pontar wioski Flotsam, gdzie mu pomaga.
Jaskier – bard, stary przyjaciel Geralta. W Flotsam podpalił strażnicę, za co go prawie powieszono.
Zoltan Chivay – krasnolud, również stary przyjaciel Geralta. Razem z Jaskrem został niemal powieszony za kontakty ze Scoia'teal
Vernon Roche – wysłannik Foltesta, dowódca temerskich oddziałów specjalnych do zwalczania Scoia'teal
Królobójca (Letho) – przywódca "Zabójców Królów", główny antagonista gry. Chce zabić królów Północnych królestw, ale ani dla złota, ani dla sławy. O swoich powodach mówi, że to długa historia.
Iorweth – elf, który jest dowódcą komanda wiewiórek w pobliżu Flotsam.
Yarpen Zigrin – krępy, brodaty krasnolud, przyjaciel Geralta z dawnych lat.
Sheala de Tancerville – czarodziejka, rywalizuję z Detmoldem o pozycję królewskiego doradcy Henselta
Henselt – król Keadwen
Detmold – jeden z antagonistów, czarodziej wiatru znany z sadyzmu.
Stennis – książę Aedirn
Saskia – przywódczyni powstańców z Aedirn
Filippa Eilhart – czarodziejka z Redanii pomagająca Saski w wojnie
Radowid V Srogi – król Redanii
Shilard Fitz-Oesterlen – ambasador Nilfgaardu, pozbawiony człowieczeństwa polityk.
Pozostałe informacje ujawnione przez producenta[edytuj]

Zwiększyła się ilość scen fabularnych – jest ich 256 (2,5 godziny) – dwa razy więcej niż w pierwszej części gry.
Liczba ekranów ładowania została zredukowana do 4.
Geralt dysponuje dodatkowym, szóstym znakiem.
Twórcy wprowadzili najwyższy poziom trudności, w którym śmierć Geralta oznacza koniec gry; wszystkie zapisy gry przestają działać.
Prezydent Barack Obama po swojej wizycie w Polsce dostaje prezent od premiera Donalda Tuska edycję kolekcjonerska gry[17][18][19].
DLC[edytuj]

Początkowo niektóre DLC były możliwe do zdobycia tylko w określonych okolicznościach (np. zamówienie przedpremierowe, kupno edycji kolekcjonerskiej, kupno czasopisma, do którego dodano kod na DLC), lecz w łatce 1.2 do Wiedźmina 2 zawarte zostały wszystkie wówczas wydane dodatki[20].
Kurtka Niebieskich Pasów – dodaje kurtkę Temerskich Oddziałów Specjalnych,
Zestaw alchemika – dodaje rękawice alchemika i trochę ziół,
Zestaw czarownika – dodaje spodnie czarownika,
Zestaw szermierza – dodaje oleje i runy do mieczy,
Zestaw ciosów kończących – dodaje ciosy kończące które mogą powalić kilku wrogów na raz,
Tajemniczy kupiec – dodaje tajemniczego kupca który ma do zaoferowania ciekawe przedmioty,
Kłopoty z trollem – dodaje quest polegający na zabiciu lub rozwiązaniu problemu trolla,
Cyrulicy – dodaje możliwość zmiany fryzury Geralta na 5 różnych wariantów,
Wór pełen piór – dodaje nowe zadanie w drugim akcie[21].
Odbiór gry[edytuj]

[ukryj] Odbiór gry
Recenzje
Publikacja	Ocena
Eurogamer	9/10[22]
GameSpot	9/10[23]
GamesRadar	10/10[24]
GameTrailers	9.4/10[25]
IGN	9/10[26]
Oceny z agregatorów
Agregator	Ocena
GameRankings	PC: 87.94% (45 reviews)[28]
Metacritic	PC: 88/100 (76 reviews)[27]
Według CD-ACTION Wiedźmin 2 był najbardziej oczekiwaną grą 2011 roku[29]. Tydzień przed premierą gry pojawiła się pierwsza recenzja drugiego Wiedźmina (produkcja otrzymała ocenę 9+/10)[30].
Wersja polska[edytuj]


Ta sekcja wymaga uzupełnienia źródeł podanych informacji.
Informacje nieweryfikowalne mogą zostać zakwestionowane i usunięte.
Aby uczynić sekcję weryfikowalną, należy podać przypisy do materiałów opublikowanych w wiarygodnych źródłach.
Uwaga: Aby ułatwić pracę, dodaj do szablonu parametr |data=2011-11
Wersja polska: Start International Polska
W wersji polskiej wystąpili:
Jacek Rozenek – Geralt
Agnieszka Kunikowska – Triss Merigold
Jacek Kopczyński – Jaskier
Paweł Szczesny – Zoltan Chivay
Adam Bauman – Foltest
Tomasz Borkowski – Iorweth
Krzysztof Banaszyk – Vernon Roche
Włodzimierz Matuszak – Shilard
Piotr Zelt – dowódca Wojsku Shilarda
Mirosław Zbrojewicz – Królobójca
Dariusz Odija – Henselt
Jan Kulczycki – Loredo
Mikołaj Klimek – Ziggy "Król"
Anna Ułas – Sheala de Tancerville
Janusz German – Detmold
Waldemar Barwiński – Radowid V Srogi
Piotr Warszawski – Stennis
Jacek Lenartowicz – Odrin
Robert Tondera – kolega Odrina
Zbigniew Suszyński – kolega Odrina (Aktor pominięty w napisach)
Grzegorz Pawlak – Chorab, Proximo
Elżbieta Jędrzejewska – Filippa Eilhart
Jarosław Boberek – Yarpen Zigrin, Ciaran aep Easnillien
Janusz Wituch – Vencel Pugg
Stefan Knothe – Organizator walk (Flotsam)
Mieczysław Morański – Strażnicy, krasnolud
Wojciech Paszkowski – krasnolud
Aleksander Wysocki – Łowca nagród, Organizator walk (Vergen)
Mirosław Wieprzewski – Mawrik, krasnolud księgarz
Aleksander Mikołajczak
i inni
