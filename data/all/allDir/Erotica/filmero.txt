Film erotyczny - gatunek filmowy ukazujący piękno ludzkiego ciała i aktu seksualnego, skupiający uwagę na uczuciu łączącym partnerów. Ściśle związany ze sztuką erotyczną, akcentuje miłość zmysłową, charakteryzującą się głębią uczuć i pasją.
W odróżnieniu od pornografii, przedstawiając seksualność człowieka ma aspiracje do wyższej sztuki i jego podstawowym zadaniem nie jest wywołanie podniecenia, ale raczej dostarczenie oglądającemu wrażeń estetycznych.
Sztuka erotyczna jest estetycznym przedstawieniem seksu i to ona definiuje stopień dopuszczalności seksu w ramach kategorii estetyki.
Znane filmy erotyczne definiujące gatunek:
Basen (Swimming Pool, 2003),
Grzeszna miłość (Original Sin, 2001),
Oczy szeroko zamknięte (Eyes Wide Shut, 1999),
Gorzkie gody (Bitter Moon, 1992),
9 i pół tygodnia (Nine 1/2 Weeks, 1986),
Och, Karol, 1985),
Ostatnie tango w Paryżu (Last Tango in Paris, 1972).
