Harcerstwo – polski ruch społeczny i wychowawczy dzieci i młodzieży wzorowany (w momencie powstania) na skautingu brytyjskim, oparty na służbie, samodoskonaleniu (pracy nad sobą) i braterstwie. Zasady postępowania harcerza wyznacza Przyrzeczenie Harcerskie i Prawo Harcerskie. Zasady postępowania zucha wyznacza Obietnica Zucha i Prawo Zucha. Obecnie ze względu na różnorodność skautingu na świecie i harcerstwa w Polsce harcerstwo jest polską nazwą skautingu.
Harcerstwem nazywane są także organizacje harcerskie pracujące w kraju i poza jego granicami (wśród Polonii zagranicznej), w oparciu o powyższe zasady i unikalną metodę harcerską.
Za rok powstania harcerstwa przyjmuje się 1910, a właściwie okres między wrześniem 1910 (powstanie pierwszego zastępu) a dniem 22 maja 1911 (powstanie pierwszych drużyn), zaś za symbolicznych założycieli harcerstwa uważa się Andrzeja Małkowskiego i jego żonę Olgę Drahonowską-Małkowską. Istotę różnicy pomiędzy ówczesnym "klasycznym" skautingiem założonym przez gen. Roberta Baden-Powella a powstającym wówczas harcerstwem, Andrzej Małkowski ujął w słowach: harcerstwo to skauting plus niepodległość, aby podkreślić różnicę w ówczesnych priorytetach polskiego harcerstwa i światowego skautingu.
Spis treści  [ukryj] 
1 Historia harcerstwa
2 Symbole harcerskie
3 Stopnie w harcerstwie
3.1 Funkcje harcerskie
4 Organizacje harcerskie
4.1 Struktura organizacyjna
5 Specjalności harcerskie
6 Grupy członkowskie harcerstwa
7 Obrzędowość harcerska
8 Zobacz też
9 Linki zewnętrzne
Historia harcerstwa[edytuj]



Obóz harcerski w Otłoczynie, sierpień 1946


Zawiszacy z Harcerskiej Poczty Polowej 1944


Drużyna Reprezentacyjna Chorągwi Wielkopolskiej ZHP jako Drużyna Reprezentacyjna Związku Harcerstwa Polskiego – Pola Grunwaldu
 Osobny artykuł: Historia harcerstwa.
Początki ruchu skautowego na świecie
Ruch skautowy na ziemiach polskich
Harcerstwo do II wojny światowej
Harcerstwo podczas II wojny światowej – Szare Szeregi, Hufce Polskie
Odrodzenie harcerstwa w latach 1945–1949
Harcerstwo w okresie stalinizmu 1949–1956
Harcerstwo PRL w latach 1956–1980
Odnowa harcerstwa w latach 1980–1989 (KIHAM, RHR, RHS)
Powstanie harcerskich organizacji alternatywnych
Współczesne harcerstwo
Symbole harcerskie[edytuj]

 Osobny artykuł: Odznaki harcerskie.
Prawie wszystkie aktualnie działające organizacje harcerskie posługują się tymi samymi symbolami i odwołują się do wspólnej historii.
krzyż harcerski
lilijka
hymn harcerski
mundur harcerski
Stopnie w harcerstwie[edytuj]



Oznaczenie najwyższego stopnia harcerskiego – harcerza Rzeczypospolitej na krzyżu harcerskim
 Osobny artykuł: Stopnie harcerskie.
W harcerstwie funkcjonują, na zasadzie instrumentu metodycznego:
stopnie harcerskie
ZHP
młodzik / ochotniczka,
wywiadowca / tropicielka,
odkrywca / pionierka,
ćwik / samarytanka,
harcerz orli / harcerka orla,
harcerz Rzeczypospolitej / harcerka Rzeczypospolitej
ZHR
młodzik / ochotniczka
wywiadowca / tropicielka
ćwik / samarytanka
harcerz orli / wędrowniczka
harcerz Rzeczypospolitej / Harcerka Rzeczypospolitej
SHK Zawisza
harcerze
wywiadowca
ćwik
Harcerz Orli
Harcerz Rzeczypospolitej
harcerki
tropicielka
pionierka
samarytanka
wędrowniczka
Harcerka Rzeczypospolitej
SH
młodzik / ochotniczka
wywiadowca / tropicielka
ćwik / pionierka
harcerz orli / wędrowniczka
harcerz Rzeczypospolitej / harcerka Rzeczypospolitej
stopnie instruktorskie (na przykładzie ZHP, ZHR i SH):
przewodnik / przewodniczka,
podharcmistrz / podharcmistrzyni,
harcmistrz / harcmistrzyni.
Stopnie harcerskie, które istniały w przeszłości w ZHP to tropiciel, wędrownik.
Stopnie instruktorskie, które istniały w przeszłości w ZHP to harcmistrz Rzeczypospolitej, harcmistrz Polski Ludowej, organizator.
Funkcje harcerskie[edytuj]
 Osobne artykuły: funkcje harcerskie ZHP i funkcje harcerskie ZHR.
Organizacje harcerskie[edytuj]

 Osobny artykuł: Organizacje harcerskie.
Struktura organizacyjna[edytuj]
Organizacje harcerskie o charakterze ogólnopolskim posiadają rozbudowaną strukturę, którą tworzą:
zastęp, szóstka zuchowa, patrol, wachta – zastępowy, szóstkowy, patrolowy, wachtowy,
gromada, drużyna, krąg – drużynowy, przewodniczący lub komendant kręgu
szczep (fakultatywnie) – komendant szczepu, szczepowy
związek drużyn (fakultatywnie) – komendant związku drużyn,
hufiec – komendant hufca, hufcowy
chorągiew – komendant chorągwi,
władze naczelne.
Specjalności harcerskie[edytuj]

Członkowie organizacji harcerskich – w ramach swoich drużyn lub harcerskich klubów specjalnościowych – mogą realizować program harcerski wzbogacony o treści charakterystyczne dla innej aktywności, nazywany specjalnością harcerską. Wyróżnia się następujące specjalności:
artystyczna,
ekologiczna,
jeździecka i kawaleryjska,
Harcerskiej Służby Granicznej,
Harcerskiej Służby Ruchu Drogowego,
Harcerskie Lotnictwo
łącznościowa i informatyczna (m.in. Harcerski Klub Łączności),
obronna,
poczt harcerskich,
ratownicza i pożarnicza,
sportowa,
turystyczna (m.in. Harcerski Klub Turystyczny),
wodna i żeglarska.
 Zobacz też: Specjalności harcerskie.
Grupy członkowskie harcerstwa[edytuj]

skrzaty – w ZHR członkowie w wieku 5–6 lat
zuchy – w ZHP: członkowie w wieku 6–10 lat, pracujący metodyką zuchową; w ZHR: w wieku 7–10;
harcerki i harcerze – w ZHP: członkowie w wieku 10–13 lat, pracujący metodyką harcerską; w ZHR: w wieku 10–16;
harcerki i harcerze starsi – w ZHP: członkowie w wieku 13–16 lat, pracujący metodyką starszoharcerską; w ZHR: członkowie powyżej 18 roku życia pracujący w drużynach bądź Kręgach Harcerstwa Starszego;
wędrowniczki i wędrownicy – w ZHP: członkowie w wieku 16–25 lat, pracujący metodyką wędrowniczą; w ZHR: w wieku powyżej 16 lat zrzeszeni w drużynach wędrowniczych;
instruktorki i instruktorzy – w ZHP: członkowie którzy ukończyli 16 lat, po zdobyciu stopnia instruktorskiego i złożeniu Zobowiązania Instruktorskiego, złożywszy uprzednio Przyrzeczenie Harcerskie; w ZHR: powyżej 18 lat, po odbyciu specjalnej próby instruktorskiej, harcerscy wychowawcy;
starszyzna – w ZHP: członkowie, którzy ukończyli 25 rok życia i nie złożyli Zobowiązania Instruktorskiego.
seniorzy – w ZHP: członkowie posiadający miano seniora – starszyzna i instruktorzy, którzy ukończyli 55 lat i złożyli stosowną deklarację właściwemu komendantowi.
Obrzędowość harcerska[edytuj]

Obrzędowość harcerska to element charakterystyczny każdej podstawowej jednostki harcerskiej (gromady zuchowej, drużyny harcerskiej, drużyny starszoharcerskiej i wędrowniczej). Opiera się na pewnym symbolicznym układzie elementów, czynności czy ruchów. Różne jednostki harcerskie mają różną, zazwyczaj właściwą tylko sobie (wyjątek – wspólne elementy obrzędowości w szczepach) obrzędowość.
Na obrzędowość drużyny składają się: nazwa drużyny, barwy drużyny, sposób powitania/pożegnania a także inne zwyczajowo przyjęte: przyjmowanie nowych członków do drużyny, sposób nadawania barw, przyjmowania przyrzeczenia, sposób zbierania składek itp. Drużyna może dowolnie tworzyć elementy obrzędowości.
Przy obrzędowości podkreśla się jej walor użyteczny. Ma ona pomagać w prowadzeniu drużyny oraz wprowadzać elementy wyjątkowości. Należy podkreślić, iż nadmiar elementów obrzędowości odwraca jej pierwotną rolę; ważne jest wyważenie ilości elementów obrzędowych drużyny.
Oprócz podstawowych jednostek harcerskich, obrzędowość zazwyczaj posiadają zastępy drużyn. Obrzędowość zastępów powinna być związana z obrzędowością drużyny (nazwy zastępów, symbole itp.)
