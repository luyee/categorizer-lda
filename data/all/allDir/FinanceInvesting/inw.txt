Inwestycja to nakład gospodarczy na tworzenie lub zwiększanie majątku trwałego.
Inwestycja to wydatki przedsiębiorstw na dobra, które mogą być użyte do produkcji innych dóbr i usług. Jest to tzw. "efekt korzyści odroczonych w czasie".
Inwestycja to wyrzeczenie się obecnych, pewnych korzyści na rzecz niepewnych korzyści w przyszłości.
Inwestycje dzielą się na inwestycje w kapitał trwały oraz inwestycje w zapasy. Inwestycje w kapitał trwały są to inwestycje mieszkaniowe (zakup mieszkań i bloków mieszkalnych niezależnie od podmiotu nabywającego) oraz inwestycje niemieszkaniowe, gdzie wchodzą pozostałe zakupy przedsiębiorstw niepowiększające zapasów. Inwestycje są strumieniem nowego kapitału w ciągu roku i są dodawane do zasobu kapitału. Są to inwestycje brutto. Inwestycje brutto pomniejszone o amortyzację tworzą inwestycje netto.
Do grupy inwestycji długoterminowych należą:
nieruchomości
wartości niematerialne i prawne
długoterminowe aktywa finansowe
Przeciwieństwem inwestycji jest konsumpcja.
Spis treści  [ukryj] 
1 Rodzaje inwestycji
2 Cechy inwestycji
3 Determinanty poziomu inwestycji[1]
4 Przypisy
Rodzaje inwestycji[edytuj]

Ze względu na czas realizacji wyróżnia się:
inwestycje długoterminowe (ponad 1 rok)
inwestycje krótkoterminowe (do 1 roku)
Ze względu na cel wyróżnia się:
inwestycje odtworzeniowe
inwestycje modernizacyjne
inwestycje rozwojowe
inwestycje strategiczne
inwestycje interesu publicznego
inwestycje dotyczące ustroju społecznego
Ze względu na przedmiot inwestycji:
Inwestycje rzeczowe
Inwestycje finansowe
Inwestycje w kapitał ludzki
Cechy inwestycji[edytuj]

W oparciu o definicję inwestycji wyróżnić możemy 4 główne cechy inwestycji:
Czas realizacji inwestycji
Ponoszone nakłady na realizację danej inwestycji
Oczekiwane korzyści z inwestycji
Ryzyko realizacji inwestycji
Determinanty poziomu inwestycji[1][edytuj]

Przedsiębiorstwa podejmują decyzje inwestycyjne w oparciu o trzy czynniki:
przychody, których wielkość zależy bezpośrednio od popytu na określony produkt.
koszty, których wyznacznikiem jest poziom stóp procentowych. Wyższa stopa procentowa oznacza wyższy koszt inwestycji przy finansowaniu zewnętrznym oraz wyższy koszt alternatywny (np. korzystne lokaty) w przypadku finansowania wewnętrznego.
oczekiwania, czyli "stan zaufania" przedsiębiorcy do gospodarki. Przewidywana recesja zniechęca przedsiębiorców do inwestowania, przeciwnie oddziałuje ekspansja gospodarcza.
