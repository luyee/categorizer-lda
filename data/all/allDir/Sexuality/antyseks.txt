Antyseksualizm - termin odnoszący się do poglądów sprzeciwiających się seksualności. Dawniej poglądy tego typu były zazwyczaj uzasadniane religijnie, ale obecnie spotyka się świeckich antyseksualistów, związanych z ruchami takimi jak straight edge i głęboka ekologia. Antyseksualizm sprzeciwia się zazwyczaj także romantycznej miłości, traktowanej jako "uzależnienie od osoby" [1].
Antyseksualiści uzasadniają swój sprzeciw wobec seksu argumentami takimi jak:
seksualność komplikuje relacje międzyludzkie
popęd płciowy jest prymitywnym zwierzęcym instynktem, natomiast ludzie powinni kierować się rozumem.
popęd płciowy jest marnotrawstwem energii i pieniędzy, które można zużytkować w sposób bardziej twórczy
seks utrudnia rozwój duchowości
seks prowadzi do ucisku kobiet przez mężczyzn
by zrealizować seksualne pragnienia, ludzie często uciekają się do kłamstwa i przemocy
substancje wydzielane w mózgu podczas stosunku działają jak narkotyki
seks prowadzi do niekontrolowanej reprodukcji, co jest przyczyną przeludnienia
Niektórzy mężczyźni antyseksualiści poddają się kastracji by ograniczyć swój popęd płciowy (jak Orygenes).
Religie i antyseksualizm[edytuj]
Tradycyjny katolicyzm uznawał każdą aktywność seksualną, z wyjątkiem stosunków w małżeństwie ukierunkowanych na posiadanie potomstwa, za grzeszną. Współcześnie Kościół zliberalizował swoje podejście do seksu - jak wyraża książka Miłość i odpowiedzialność Karola Wojtyły.
Niektóre wyznania gnostyckie uważały materię za złą i unikały wszystkich form przyjemności cielesnej.
Szejkersi, radykalne wyznanie protestanckie powstała w XVIII wieku w Anglii, potępia wszelkie formy seksualności (również prokreację). By utrzymać swoją liczebność, szejkersi adoptowali sieroty.
Podobne poglądy głosili rosyjscy skopcy.
Wiele kierunków w hinduizmie (np. wisznuizm, gaudija wisznuizm) oraz w buddyzmie głosi konieczność ograniczenia aktywności seksualnej tylko do prokreacji w ramach małżeństwa, a za najwyższy ideał uznaje wyrzeczenie się tej formy aktywności (np. sannjasa).
