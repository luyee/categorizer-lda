Inżynieria chemiczna i procesowa – dyscyplina naukowa, należąca do dziedziny nauk technicznych, która zajmuje się – wraz z technologią chemiczną – projektowaniem i prowadzeniem operacji i procesów jednostkowych, będących elementami procesów produkcyjnych w przemyśle chemicznym[uwaga 1]. Formułuje ilościowe opisy takich procesów, jak przepływ płynów, przenoszenie masy przez granice faz, przenoszenie energii (np. działanie wymienników ciepła). O inżynierii chemicznej mówi się wówczas, gdy istotnymi elementami procesu produkcyjnego są reakcje chemiczne.
W zakres inżynierii chemicznej wchodzi m.in. projektowanie aparatów, urządzeń (np. reaktorów chemicznych, mieszalników lub urządzeń służących do rozdzielania mieszanin związków chemicznych) oraz całych złożonych systemów produkcyjnych (instalacji). Projekty są opracowywane w oparciu o wiedzę z zakresu chemii, fizyki, technologii chemicznej, materiałoznawstwa oraz innych nauk podstawowych i stosowanych[1][2].
Spis treści  [ukryj] 
1 Miejsce inżynierii chemicznej i procesowej w systemie nauki w Polsce
2 Specjalności inżynierii chemicznej i procesowej
3 Prace naukowe i badawczo-rozwojowe
4 Uwagi
5 Przypisy
6 Linki zewnętrzne
Miejsce inżynierii chemicznej i procesowej w systemie nauki w Polsce[edytuj]



Laminarny i burzliwy przepływ płynów


Przykład modelowania dyfuzji ciepła – zimny pręt (granatowy) w cieplejszym otoczeniu


Schemat instalacji do ciągłej destylacji frakcyjnej


Fragment instalacji do oczyszczania ścieków z zakładu chemicznego


Zakład chemiczny w Walii (obecnie nieistniejący)
W Polsce dyscyplina „inżynieria chemiczna” jest zamieszczona na liście dyscyplin nauk technicznych, sporządzonej przez Centralną Komisję do Spraw Stopni i Tytułów[3] i zamieszczonej w rozporządzeniu ministra Nauki i Szkolnictwa Wyższego (MNiSzW)[4]. Na liście wymieniono kilkanaście dyscyplin – poza inżynierią chemiczną m.in. biotechnologię, technologię chemiczną, inżynierię materiałową, inżynierię produkcji.
W wykazie kierunków kształcenia na wyższych uczelniach w Polsce, dla których MNiSzW określa standardy kształcenia, znajduje się kierunek „Inżynieria chemiczna i procesowa”, obok takich pokrewnych kierunków, jak technologia chemiczna, inżynieria materiałowa, inżynieria biomedyczna, inżynieria środowiska, ochrona środowiska, towaroznawstwo, kosmetologia, technologia drewna, papiernictwo i poligrafia[5].
Kierunek kształcenia „Inżynieria chemiczna i procesowa” jest prowadzony na Wydziałach[6]:
Inżynierii Chemicznej i Procesowej Politechniki Warszawskiej,
Inżynierii Procesowej i Ochrony Środowiska Politechniki Łódzkiej,
Inżynierii i Technologii Chemicznej Politechniki Krakowskiej,
Technologii i Inżynierii Chemicznej Zachodniopomorskiego Uniwersytetu Technologicznego w Szczecinie,
Chemicznych Politechniki Śląskiej, Wrocławskiej i Rzeszowskiej,
Nauki o Żywności Uniwersytetu Warmińsko-Mazurskiego w Olsztynie.
Specjalności inżynierii chemicznej i procesowej[edytuj]

Kształcenie na uczelniach wyższych jest prowadzone w zakresie specjalności, związanych z kompetencjami i naukowymi zainteresowaniami pracowników poszczególnych instytutów, np.[7][8][9]:
inżynieria procesów membranowych,
inżynieria naftowa i gazownicza,
inżynieria bioprocesowa,
inżynieria procesów biotechnologicznych,
inżynieria odnawialnych źródeł energii,
inżynieria procesów ekoenergetyki,
inżynieria procesów w technologiach przetwórczych,
inżynieria przetwórstwa żywności,
Informatyka procesowa,
procesy i urządzenia w ochronie środowiska,
zarządzanie i eksploatacja w systemach produkcyjnych.
Prace naukowe i badawczo-rozwojowe[edytuj]

Prace badawcze są prowadzone w instytutach inżynierii chemicznej, działających na wyższych uczelniach technicznych oraz w specjalistycznych instytutach, np. w Instytucie Inżynierii Chemicznej PAN, utworzonym w 1958 roku przez Tadeusza Hoblera (początkowo jako Zakład Inżynierii Chemicznej i Konstrukcji Aparatury) [10]. Wymienione poniżej tytuły artykułów naukowych, które ukazały się w latach 2010–2011 na łamach miesięcznika Chemical and Process Engineering (Inżynieria Chemiczna i Procesowa)[11] orientacyjnie ilustrują zakres i charakter badań, prowadzonych w różnych obszarach dyscypliny "inżynieria chemiczna":
A comparative study of thermodynamic electrolyte models applied to the Solvay soda system[12]
Techniki pomiarowe rozkładu wielkości kropel w mieszanej cieczy[13]
Wpływ granulacji biopreparatów na kinetykę suszenia fluidyzacyjnego bakterii fermentacji mlekowej[14],
Biosorpcja barwników kationowych na trocinach bukowych. II. Wpływ parametrów procesowych na wydajność procesu[15]
Analiza prędkości przepływu wtórnego formującego stożek osadu w kadzi wirowej[16]
Rozkład wartości objętościowego współczynnika wnikania masy podczas napowietrzania cieczy z użyciem samozasysającego mieszadła tarczowego[17]
Modelowanie matematyczne zintegrowanego procesu niskotemperaturowej kondensacji z adsorpcją[18]
Zagadnień inżynierii chemicznej i procesowej dotyczą również publikacje w wielu innych specjalistycznych czasopismach np. Chemical and Process Engineering[19], Chemical Engineering Research and Design[20], Inżynieria i aparatura chemiczna[21], Process Safety and Environmental Protection[22], Food and Bioproducts Processing[23], Education for Chemical Engineers[24], Loss Prevention Bulletin[25], Przemysł chemiczny[26], Ochrona przed korozją[27], Chemik[28].
