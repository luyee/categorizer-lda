Dreszczowiec (ang. thriller) – rodzaj utworu sensacyjnego, powieści, filmu lub serialu telewizyjnego, mającego wywołać u czytelnika bądź widza dreszcz emocji. Wykorzystuje on głównie napięcie, niepewność i tajemniczość jako główne elementy utworu. Fabuła podąża w kierunku punktu kulminacyjnego. Napięcie zazwyczaj pojawia się, gdy główny bohater znajduje się w niebezpiecznej sytuacji, z której ucieczka wydaje się niemożliwa. Życie bohatera zazwyczaj jest zagrożone, ponieważ niespodziewanie lub nieświadomie znalazł się w śmiertelnym zagrożeniu, lub potencjalnie niebezpiecznej sytuacji. W zależności od podgatunku fabuła thrillera opiera się zwykle na obronie jakiegoś dobra - życia ludzkiego, państwa, społeczności; zaskakujące rozwiązanie akcji następuje pod koniec utworu. Zwykle celem fabuły jest odkrycie kto jest zabójcą spośród osób, których bohater nie podejrzewał. Prekursorem thrillera w filmie był Alfred Hitchcock (Ptaki). W literaturze elementy thrillera pojawiają się od lat 60. XX wieku (m.in. u Fredericka Forsytha, Alistaira MacLeana).
Podgatunki thrillerów[edytuj]

Conspiracy thriller - główny bohater staje sam na przeciw dużej grupie wrogów, którzy np. knują przeciw niemu intrygę, lub chcą mu coś zrobić.
Crime thriller - jest to thriller z elementami kryminału. Crime thriller zwykle opiera się na aspektach psychologicznych. Głównymi motywami tych filmów są seryjni mordercy, psychopaci, gwałciciele, lub porywacze.
Thriller erotyczny - jest to film, lub literacki podgatunek, który składa jest mieszanką erotyki i thrillera. W Ameryce Północnej popularność tego gatunku wzrosła w połowie lat 80-tych.
Thriller medyczny - jego akcja toczy się w środowisku medycznym. Podejmuje tematykę zagrożenia życia ludzkiego i zagadnień związanych z bioetyką w obliczu zmian jakie niesie współczesna medycyna oraz powiązań świata medycznegoe ze środowiskiem przestępczym. Najbardziej znani pisarze uprawiający ten gatunek to: Robin Cook, Tess Gerritsen, Michael Palmer, Peter Clement.
Thriller psychologiczny - występuje w nim konflikt między głównymi bohaterami, który leży na granicy ich psychiki i emocji.
