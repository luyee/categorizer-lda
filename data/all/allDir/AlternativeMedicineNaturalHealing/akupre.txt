Akupresura - tradycyjna metoda leczenia wywodząca się z chińskiej medycyny naturalnej. Metoda ta znana była w Chinach już kilka tysięcy lat temu. Polega ona na dotykaniu, głaskaniu, uciskaniu lub opukiwaniu określonych miejsc na ciele człowieka.
Spis treści  [ukryj] 
1 Sugerowane mechanizmy działania
1.1 Konwencja zachodnia
1.2 Konwencja chińska
1.3 Nazwa
1.4 Bibliografia
Sugerowane mechanizmy działania[edytuj]

Konwencja zachodnia[edytuj]
Naciski wpływają na obwodowy i ośrodkowy układ nerwowy pobudzając zakończenia nerwowe znajdujące się w tych miejscach. Powstałe w ten sposób impulsy biegną drogami nerwowymi do ośrodkowego układu nerwowego dochodząc do kory mózgowej i stamtąd dalej drogami nerwowymi do chorego narządu. Powoduje to zmniejszenie bólu i poprawienie czynności danego narządu.
Konwencja chińska[edytuj]
Dotknięcia odblokowują przepływ energii Yin i yang i prowadzą do ich zrównoważenia. Według medycyny chińskiej brak tej równowagi jest przyczyną większości chorób somatycznych.
Akupresura jest "miękką" wersją akupunktury i według zwolenników podobnie jak ona jest cennym uzupełnieniem medycyny konwencjonalnej. Nadmierne lub nieumiejętne stosowanie akupresury, zwłaszcza u osób wrażliwych na nią, może prowadzić do takich objawów jak np. biegunka, kołatanie serca lub wymioty.[potrzebne źródło]
Nazwa[edytuj]
Nazwa "akupresura" utworzona jest na wzór terminu akupunktura i w rzeczywistości znaczy "naciskanie igłą" (acu to narzędnik od łac. acus, igła).
