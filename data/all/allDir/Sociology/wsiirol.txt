Socjologia wsi i rolnictwa - dział socjologii analizujący różnego typu stosunki społeczne i procesy społeczne powstające głównie w obrębie terenów wiejskich; do zakresu tej dyscypliny należą także badania podstawowych różnic i podobieństw między społecznymi systemami wiejskimi i miejskimi oraz badanie związków kulturowych określonych obszarów wiejskich z dominującymi cechami i elementami szerszego systemu społecznego. Przedstawiciele socjologii wsi to m.in. C.J. Galpin, Władysław Grabski, Franciszek Bujak, Zygmunt Gloger.
Ze względu na rozległy zakres podejmowanej problematyki socjologię wsi łączą związki z wieloma naukami, nie tylko społecznymi, np. z:
geografią rolnictwa, z racji wspólnych zainteresowań przestrzenią wiejską;
historią chłopów, ze względu na istotna rolę wiedzy o przeszłości dla zrozumienia teraźniejszości wsi;
prawem rolnym, z racji zainteresowania normatywnymi aspektami organizacji produkcji rolnej;
etnografią, wnoszącą wiedzę o tradycji kultury materialnej i duchowej ludności wiejskiej;
ekonomią rolnictwa;
polityka i statystyką agrarną.
