Pedagogika (gr. ???????????) – zespół nauk o wychowaniu, istocie, celach, treściach, metodach, środkach i formach organizacji procesów wychowawczych. Pedagogika jest nauką o procesach wychowawczych, czyli teorią działalności wychowawczej; samo postępowanie wychowawcze nazywa się natomiast często pedagogią (gr. paidagogia), któremu to pojęciu bliskie jest określenie "sztuka wychowania" (łac. ars educandi).
Pedagogika należy do nauk społecznych, stanowi zespół nauk o wychowaniu, teorię działalności wychowawczej. Na jej gruncie formułuje się istotę, cele, treści, metody, środki i formy organizacyjne procesów wychowawczych. Pedagogika odnosi się głównie do młodego pokolenia, które dzięki oddziaływaniom wychowawczym winno osiągnąć optymalny rozwój osobowości, ukształtować wiedzę o rzeczywistości, przygotować się do funkcjonowania w życiu społecznym.
Do głównych instytucji takiego wychowania zalicza się: rodzinę, przedszkole i szkołę. Obecnie zakres zainteresowań pedagogiki jest o wiele szerszy i obejmuje: samowychowanie i samokształcenie młodzieży i dorosłych, oddziaływanie wychowawcze instytucji wychowania pozaszkolnego, głównie: środków masowej komunikacji, organizacji młodzieżowych, placówek kulturalnych (teatrów, klubów, muzeów i in.), instytucji wychowania religijnego itp.
Jej staropolska nazwa pochodzi od greckiego ?????????? (paidagogos - "prowadzący dziecko"). Początkowo termin obejmował opiekę, nauczanie i wychowanie dzieci, z czasem mylnie pedagogami zaczęto nazywać osoby zajmujące się wychowaniem zarówno praktycznym jak i teoretycznym. Zajmuje się ona formułowaniem teorii, celów, treści, metod, środków i form procesu wychowania, a także stanowi zasób wiedzy praktycznej na ten temat.
Przedstawicielami pedagogiki jako nauki jest pedagog kod zawodu 244104 o odpowiedniej specjalności pedagogicznej po ukończonych studiach wg. standardów nauczania dla kierunku: pedagogika.
Zadaniem pedagogiki jako nauki jest wyposażenie tych, którzy organizują przebieg nauczania i wychowania w wiedzę o skuteczności różnego rodzaju zabiegów dydaktyczno-wychowawczych. Towarzyszą temu celowi następujące zadania:
gromadzenie wiadomości o rzeczywistości wychowawczej;
analiza tej rzeczywistości, wykrywanie związków i zależności między elementami owej rzeczywistości i wyjaśnianie ich;
dostarczanie wiedzy potrzebnej do przekształcania rzeczywistości wychowawczej.
Pedagogika wyrosła na gruncie filozofii. Dopiero od XVII wieku, głównie dzięki J. A. Komeńskiemu pedagogika stała się odrębną i samodzielną dyscypliną naukową, jednak poglądy na wychowanie nawiązują do filozoficznych i ideowych przesłanek swojej epoki.
Spis treści  [ukryj] 
1 Podstawowe pojęcia pedagogiki
2 Kierunki pedagogiczne
3 Dyscypliny pedagogiczne
4 Nauki współdziałające
5 Zobacz też
6 Linki zewnętrzne
Podstawowe pojęcia pedagogiki[edytuj]

wychowanie
kształcenie
nauczanie
opieka
osobowość
środowisko
kultura
czas wolny
świadomość
wychowawca
pedagog
nauczyciel
opiekun
edukacja
socjalizacja
resocjalizacja
rodzic
podejście systemowe
osoba niedostosowana społecznie
Kierunki pedagogiczne[edytuj]

pedagogika naturalistyczna
socjologizm pedagogiczny
pedagogika kultury
pedagogika marksistowska
felicytologia
antypedagogika
pedagogika krytyczna
pedagogika miejsca
krytyczna pedagogika miejsca
pedagogika pracy
pedagogika opiekuńczo-wychowawcza
pedagogika zachowania
pedologia
psychopedagogika
pedagogika religii
pedagogika egzystencjalna
pedagogika kreatywna
pedagogika społeczna
Dyscypliny pedagogiczne[edytuj]

pedagogika ogólna - (ujmuje człowieka jako funkcjonalną całość)
teoria wychowania - (moralnego, społecznego, fizycznego, estetycznego)
dydaktyka (ogólna i szczegółowa) - (teoria kształcenia)
pedagogika specjalna (surdopedagogika, tyflopedagogika, oligofrenopedagogika, pedagogika terapeutyczna, pedagogika resocjalizacyjna)
andragogika - (teoria oświaty dorosłych);
pedeutologia - (nauka dotycząca nauczyciela);
teoria systemów oświatowych
pedagogika porównawcza - (analiza systemów oświatowych różnych krajów w powiązaniu z ich społecznym i ekonomicznym rozwojem),
pedagogika społeczna - (zajmująca się problematyka środowiskowych uwarunkowań procesów wychowania)
pedagogika kształcenia zawodowego
Pedagogika specjalizuje się w bardzo wielu aspektach życia jednostki, związanych nie tylko z wychowaniem czy nauczaniem. Prowadzi również działania mające na celu polepszenie lub zahamowanie cech patologii społecznej, w tym psychopatii i socjopatii poprzez organizowanie działań profilaktycznych (psychoprofilaktyka).
Nauki współdziałające[edytuj]

filozofia
logika
antropologia filozoficzna i antropologia kulturowa
historia oświaty i wychowania
socjologia oświaty i wychowania
biologia - (anatomia, fizjologia, genetyka)
medycyna społeczna
psychologia ogólna, psychologia rozwojowa, psychologia wychowawcza, psychologia kliniczna
prakseologia
etyka
teoria naukowa organizacji i zarządzania
cybernetyka
ogólna teoria systemów
informatyka
ekonomia
praca socjalna
profilaktyka społeczna
