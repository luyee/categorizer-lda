Ulica Sezamkowa (ang. Sesame Street) – amerykański telewizyjny program edukacyjny dla dzieci, który zyskał dużą popularność w USA oraz wielu innych krajach świata, stanowiąc wzór dla późniejszych programów tego typu. Jest dobrym przykładem wykorzystania edukacji rozrywkowej w procesie edukacji społecznej, w tym wypadku edukacji najmłodszych.
Cechą charakterystyczną programu jest udział muppetów opracowanych przez znanego lalkarza amerykańskiego Jima Hensona.
Historia programu[edytuj]

Premiera pierwotnej wersji Ulicy Sezamkowej miała miejsce 10 listopada 1969 w sieci National Education Television (NET), a w tym samym roku program pojawił się w następcy NET czyli sieci Public Broadcasting Service (PBS).
Polska wersja[edytuj]

Do dziś powstało ponad 20 wersji językowych (w tym polska). W Polsce w pierwszej połowie lat 90. TVP2 emitowała amerykańską Ulicę Sezamkową w wersji z lektorem (którym był Andrzej Matul), po czym jej emisję zakończono. W 1997 roku zastąpiła ją nakręcona przez TVP w roku 1996 polska wersja programu, którego bohaterami są smok Bazyli i owieczka Beata. Zawierała ona również wybrane fragmenty wersji oryginalnej, zdubbingowane i zaadaptowane do polskich realiów. Później powstały programy Świat Elmo (1999), Bawmy się, Sezamku (2002) i Globtroter Grover (2005), również zdubbingowane i pokazane na kanale MiniMini w bloku dla dzieci Sezamkowy Zakątek.
Obsada aktorska:
Anna Radwan – Mama
Artur Dziurman – Tata
Katarzyna Szymończyk – Kasia
Andrzej Buszewicz – Dziadek
Wojciech Słupiński – Smok Bazyli
Agnieszka Mazurek – Owca Beata
Dubbing:
W nawiasach podano polskie odpowiedniki imion postaci używane w polskiej wersji amerykańskiej Ulicy Sezamkowej. W innych produkcjach najczęściej zostawiano je w oryginalnej formie.
Włodzimierz Press – Kermit
Stefan Knothe – Bert (Hubert)
January Brunov – Ernie (Emil)
Andrzej Arciszewski – Ciasteczkowy Potwór
Lucyna Malec – Elmo (Bodzio)
Ryszard Olesiński – Telly (Tolek)
Jacek Czyż – Herry (Henryś, w wersji lektorskiej nazywany Włochal)
Barbara Bursztynowicz – Zoe (Zosia)
Ilona Kuśmierska – Prairie Dawn (Basia)
Jacek Rozenek – Oscar (Oskar)
Grzegorz Wons – Count von Count (Liczyhrabia)
Wojciech Machnicki – Grover (Florek)
Jacek Bończyk – Wielki Ptak (Żółtodziób)
Piosenki śpiewają:
Aleksandra Szpinda
Anna Powała
Magdalena Zawadzka
Maria Grzelak
i inni
