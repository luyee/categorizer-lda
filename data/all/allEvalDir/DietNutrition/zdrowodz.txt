Zdrowe odżywianie - sposób odżywiania, polegający na przyjmowaniu substancji korzystnych dla zdrowia w celu zapewnienia lub poprawy zdrowia. Istotne jest zmniejszenie ryzyka wystąpienia chorób takich jak otyłość, nowotwory, choroby serca. Zdrowa dieta polega na przyjmowaniu odpowiednich ilości niezbędnych składników odżywczych i wody. Składniki pokarmowe mogą być dostarczane w postaci różnych produktów, dlatego wiele sposobów odżywiania i diet może być uznane za zdrowe. Należy zapewnić odpowiednią ilość makroskładników (tłuszcze, białka, węglowodany), mikroskładników (sole mineralne) oraz energii niezbędnej do prawidłowego funkcjonowania organizmu.
Spis treści  [ukryj] 
1 Zalecenia WHO
2 Sposób jedzenia
3 Przypisy
4 Zobacz też
5 Linki zewnętrzne
Zalecenia WHO[edytuj]

Rekomendacje Światowej organizacji zdrowia odnośnie odżywiania[1]:
Osiągnięcie odpowiedniego bilansu energetycznego i zdrowej wagi
Ograniczenie spożycia tłuszczów jako źródła energii, zastąpienie tłuszczów nasyconych tłuszczami nienasyconymi oraz eliminacja kwasów tłuszczów trans
Zwiększenie spożycia warzyw i owoców, roślin strączkowych, produktów pełnoziarnistych, orzechów
Zmniejszenie spożycia cukrów prostych
Zmniejszenie spożycia soli (sodu), spożywanie tylko soli jodowanej
Sposób jedzenia[edytuj]

Ważny jest również sposób spożywania posiłków. Należy jeść regularnie, często (4-6 razy dziennie), nie za dużo (należy zaspokajać głód). Istotne jest również dokładne przeżuwanie pokarmu i wolne spożywanie.
