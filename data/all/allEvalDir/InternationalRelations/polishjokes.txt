Polish jokes (ang. dosł. "polskie żarty") – popularne, głównie w Stanach Zjednoczonych, dowcipy o Polakach, w których są przedstawiani jako osoby głupie i pijące duże ilości alkoholu.
Spis treści  [ukryj] 
1 Historia
2 Usuwanie "polish jokes"
3 Przypisy
3.1 Zobacz też
Historia[edytuj]

Jedna z hipotez dotyczących Polish jokes głosi, że zostały one rozprzestrzenione przez powojennych imigrantów niemieckich, zwłaszcza tych, którzy zostali wysiedleni ze Śląska, Pomorza, i Prus Wschodnich w wyniku powojennego układu. Imigranci ci byli z reguły zamieszani w konflikty na tle narodowościowym i reprezentowali uprzedzenia do Polaków mające swoje korzenie w propagandzie nazistowskiej[1]. Przykładem może być tutaj niemiecki satyryk i aktor Harald Schmidt pochodzący z rodziny Niemców sudeckich przesiedlonych po II wojnie światowej do Niemiec, który w drugiej połowie lat 90. zasłynął z antypolskich żartów[2][3][4]. Jednak Christie Davies, zamieszczając tę hipotezę, dystansuje się od niej, stwierdzając, że zjawisko to ma charakter wyłącznie amerykański i nie można go łączyć z rozgrywkami w Starym Świecie[5].
Usuwanie "polish jokes"[edytuj]

Liga ds. Walki Ze Zniesławieniem Kongresu Polonii Amerykańskiej wywalczyła usunięcie "polish jokes" z powtórek i wydawanych na DVD wersji reality show "The Simple Life" (w którym grały Paris Hilton i Nicole Richie). Planowano w nim nazwać taczkę "polską furgonetką"[6].
