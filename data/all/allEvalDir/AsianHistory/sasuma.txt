Bunt Satsumy (jap. ???? seinan-senso?, "wojna na południowym zachodzie") - ostatnia i najpoważniejsza rewolta byłych samurajów (shizoku) z prowincji Satsuma, reprezentujących upadający system feudalny bakuhan, przeciwko nowemu rządowi cesarza Meiji. Bunt trwał od 29 stycznia do 24 września 1877 r. na Kiusiu. Przywódcą był Takamori Saigo.
Spis treści  [ukryj] 
1 Podłoże
2 Walka
3 W mediach
4 Przypisy
5 Bibliografia
Podłoże[edytuj]

Chociaż domena (han) Satsuma odegrała kluczową rolę w restauracji cesarstwa i modernizacji Japonii po ponad 250 latach panowania rodu Tokugawa, a jej przedstawiciele uzyskali wiele wiodących stanowisk w nowym systemie władzy, to wśród klasy byłych wojowników narastało niezadowolenie z prozachodniego kierunku, w którym zmierzał kraj. Ponadto, przemiany polityczne, gospodarcze i społeczne kraju oznaczały dla nich utratę uprzywilejowanego statusu społecznego i finansowego.
Paradoksalnie więc, Satsuma będąc w awangardzie nowoczesnych przemian, stała się jednocześnie miejscem zarzewia buntu przeciwko nim i nowej władzy. Uosobieniem tej, jakże japońskiej, sprzeczności był Takamori Saigo, jedna z kluczowych i najbardziej znanych postaci przewrotu Meiji. Początkowo był on zwolennikiem przemian i obalenia siogunatu Tokugawów. Został doradcą młodego cesarza i ministrem w nowym rządzie. Stopniowo jednak, zaczął okazywać krytycyzm wobec prozachodnich reform i dążyć do utrzymania przywilejów dla klasy samurajów. Opowiedział się także za wojną z Koreą (rozważano taką możliwość po niedyplomatycznym potraktowaniu japońskiej delegacji przez władze Korei), ale jego koncepcje zostały odrzucone. Z tego też powodu powrócił do Kagoshimy, gdzie zaczął tworzyć szkoły wojskowe o tradycji bushido.
Walka[edytuj]

Niezadowolenie wśród samurajów oraz poparcie dla Saigo były tak silne, że Satsuma prawie oddzieliła sie od rządu centralnego przed końcem 1876 r. Z tego powodu w styczniu 1877 r. władze wysłały okręt wojenny do Kagoshimy, aby rozbroić to główne miasto Satsumy. Jednostka została jednak przejęta przez zbuntowanych samurajów. Incydent spowodował przyspieszenie decyzji o wyruszeniu na Tokio. Armia około dwudziestu tysięcy samurajów wyruszyła na nową stolicę z zamiarem dokonania przewrotu i przywrócenia tradycyjnego porządku społecznego i wartości. Dotarli jednak tylko do zamku Kumamoto w centralnej części Kiusiu, gdzie załoga pod dowództwem generała Kanjo Tani'ego powstrzymywała ich przez około sześć tygodni. Był to poważny błąd ze strony rebeliantów, gdyż pozwoliło to w międzyczasie oddziałom rządowym (ok. 300 tys.) na dotarcie na miejsce bitwy. Armia rządowa, uzbrojona w nowoczesną broń palną i stosująca nową taktykę, pod dowództwem Sumiyoshi‘ego Kawamury odepchnęła „buntowników z dwoma mieczami” do Kagoshimy, a następnie całkowicie ich rozbiła w bitwie pod Shiroyamą. Z oddziałów Takamori'ego Saigo ocalało około 400 ludzi. On sam został ranny i odebrał sobie życie.
Rebelia Satsumy kosztowała wiele czasu i pieniędzy. Była trudnym wyzwaniem dla nowej władzy Meiji, ale wyszła ona z niego wzmocniona. Dla samurajów oznaczała koniec roli w dziejach Japonii. Takamori Saigo został tragicznym bohaterem, symbolem poświęcenia dla wyznawanych zasad. Rząd Japonii wybaczył mu i awansował pośmiertnie do najwyższych honorów.
