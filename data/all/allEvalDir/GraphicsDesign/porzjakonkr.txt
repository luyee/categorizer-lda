Poezja konkretna — kierunek artystyczny łączący elementy poezji i sztuk wizualnych. Układ typograficzny jest tu tak samo ważny jak znaczenie słów, rym i rytm w tradycyjnej poezji. Poematy w postaci kompozycji wizualnych zbudowanych z układów liter i znaków typograficznych nie muszą być podporządkowane żadnym związkom semantycznym czy syntaktycznym. Jeden z polskich twórców poezji konkretnej, Stanisław Dróżdż, tak określa tę dziedzinę sztuki:
„	
...poezja konkretna polega na wyizolowaniu, zautonomizowaniu słowa. Wyizolowaniu go z kontekstu językowego, wyizolowaniu go także z kontekstu rzeczywistości pozajęzykowej, żeby słowo jak gdyby samo w sobie i dla siebie znaczyło. W poezji konkretnej forma jest zdeterminowana treścią, a treść formą. Poezja tradycyjna opisuje obraz. Poezja konkretna pisze obrazem.
”
— Stanisław Dróżdż[1]
Poezja konkretna jako kierunek w sztuce powstała w latach 50. XX w. W 1956 r. miała miejsce międzynarodowa wystawa poezji konkretnej w Sao Paulo.
