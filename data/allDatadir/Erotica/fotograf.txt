Robert Mapplethorpe (ur. 4 listopada 1946, zm. 6 marca 1989) – amerykański fotograf znany ze swoich wielkoskalowych, wystylizowanych czarno-białych portretów, zdjęć kwiatów i nagich mężczyzn. Otwarcie homoseksualny erotyzm niektórych z jego dzieł spowodował kontrowersje ze względu na ich publiczne sponsorowanie.
Spis treści  [ukryj] 
1 Życiorys
2 Sztuka
3 Skandal Corcoran
4 Pośmiertnie
5 Przypisy
6 Linki zewnętrzne
Życiorys[edytuj]

Robert Mapplethorpe urodził się 4 listopada 1946 roku jako trzeci spośród sześciorga dzieci. W Pratt Institute w Brooklynie uzyskał tytuł bakałarza sztuk pięknych[1].
Niedługo po tym Mapplethorpe wykonał swoje pierwsze zdjęcia przy użyciu Polaroida. W połowie lat 80. nabył średnioformatowy aparat Hasselblad i rozpoczął wykonywanie fotografii w szerokim gronie przyjaciół i znajomych, w tym artystów i kompozytorów. W latach 80. udoskonalił estetykę swoich prac, fotografując posągi nagich kobiet i mężczyzn, delikatność kwiatowej martwej natury, oraz wykonując wielkoskalowe portrety artystów i sław. Pierwsze studio Mapplethorpe'a mieściło się przy 24 Bond Street na Manhattanie. Następnie Sam Wagstaff udzielił mu wsparcia w wysokości 500000 dolarów, za które artysta wykupił poddasze budynku przy West 23rd Street, gdzie mieszkał i pracował. Na Bond Street utworzył wówczas swoją ciemnię.
Umarł 9 marca 1989 roku w szpitalu w Bostonie (stan Massachusetts) wskutek komplikacji związanych z chorobą AIDS; miał wówczas 42 lata. Jego prochy zostały złożone na terenie Queens (Nowy Jork) w grobowcu jego matki.
Prawie rok przed śmiercią, schorowany Mapplethorpe pomógł w założeniu fundacji Robert Mapplethorpe Foundation, Inc. Zgodnie z jego wizją fundacja "miała być odpowiednim narzędziem do ochrony jego prac, doskonalenia jego wizji twórczych i promowania kwestii, na których mu zależało"[2]. Od śmierci artysty fundacja nie tylko funkcjonuje jako jego oficjalny przedstawiciel i pomaga promować jego prace na całym świecie, lecz także zebrała i ofiarowała miliony dolarów na badania naukowe dotyczące walki z zarażeniami wirusem HIV i z chorobą AIDS[2].
Sztuka[edytuj]

Mapplethorpe pracował przede wszystkim w studiu, praktycznie do końca swojej kariery. Główne tematy jego dzieł to kwiaty, szczególnie orchidee i cantedeskie; sławy, w tym Andy Warhol, Deborah Harry, Richard Gere, Peter Gabriel, Grace Jones i Patti Smith; homoerotyzm i akty BDSM (łącznie z koprofagią) oraz akty klasyczne.


Wystawa prac Robeta Mapplethorpe'a, Lublana
Publiczną uwagę skupiła na sobie na początku lat 90. seria Portfolio X, kiedy została zawarta w The Perfect Moment, objazdowej wystawie ufundowanej przez National Endowment for the Arts. Portfolio zawiera kilka z najbardziej dobitnych zdjęć autora, wraz z autoportretem ukazującym byczy bat umieszczony w odbycie[3]. Mimo tego że jego prace były regularnie wystawiane na sponsorowanych publicznie ekspozycjach, organizacje konserwatywne i religijne, jak American Family Association wykorzystały tą wystawę aby publicznie przeciwstawić się wsparciu rządowemu dla tego, co nazywali "niczym więcej niż sensacyjną prezentacją obscenicznych materiałów"[4]. W rezultacie Mapplethorpe stał się dla obu stron znakomitą przyczyną amerykańskiej wojny kultur. Prezentacja The Perfect Moment w Cincinnati skutkowała odrzuconym oskarżeniem Contemporary Arts Center of Cincinnati i jego dyrektora, Dennisa Barrie, o "schlebianie obsceniczności".
Jego fotografie mężczyzn ciemnoskórych o tematyce seksualnej zostały skrytykowane jako wyzyskujące[5][6]. Ta krytyka była przedmiotem pracy amerykańskiej artystki konceptualistycznej Glenn Ligon (Notes on the Margins of the Black Book). Ligon przeciwstawia kilka z najbardziej ikonowych prac Mapplethorpe'a o tej tematyce, zapożyczonych z publikacji z roku 1988 (Black Book), dołączając do tego krytyczne teksty sugerujące rasistowski podtekst jego twórczości.
Skandal Corcoran[edytuj]

W czerwcu 1989 roku artysta Lowell Blair Nesbitt był zamieszany w skandal dotyczący prac Mapplethorpe'a. The Corcoran Gallery of Art w Waszyngtonie zgodziła się przyjąć objazdową wystawę prac Mapplethorpe'a, nie stawiając przy tym zastrzeżeń co do ich treści. Mapplethorpe zdecydował się pokazać nową serię, która została wykonana na krótko przed jego śmiercią, Robert Mapplethorpe: The Perfect Moment, będącą pod opieką Janet Kardon z Institute of Contemporary Art[7]. Zarówno władze Corcoran, jak i nieliczni członkowie Kongresu Stanów Zjednoczonych byli przerażeni, gdy prace zostały im pokazane, i muzeum odmówiło organizacji wystawy. Działo się to w czasie, gdy Nesbitt, długoletni przyjaciel Mapplethorpe'a ujawnił, że zapisał muzeum w spadku 1,5 miliona dolarów. Nesbitt publicznie oświadczył, że jeśli muzeum nie zgodzi się gościć wystawy prac przyjaciela, odwoła swój testament. Corcoran odmówiło i Nesbitt zapisał pieniądze dla Phillips Collection.
Po tym, jak Corcoran odmówiło wystawienia prac Mapplethorpe'a, ubezpieczyciele wystawy udali się do niekomercyjnego Washington Project for the Arts[8], gdzie wielkim tłumom prezentowane były kontrowersyjne zdjęcia w dniach 21 lipca – 13 sierpnia 1989[9].
