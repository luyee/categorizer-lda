Prawa człowieka – koncepcja, według której każdemu człowiekowi przysługują pewne prawa, których źródłem obowiązywania jest przyrodzona godność ludzka. Prawa te mają charakter:
powszechny – obowiązują na całym świecie i przysługują każdemu człowiekowi
przyrodzony – przysługują każdemu od chwili urodzenia
niezbywalny – nie można się ich zrzec
nienaruszalny – istnieją niezależnie od władzy i nie mogą być przez nią dowolnie regulowane
naturalny – obowiązują niezależnie od ich potwierdzenia przez władzę państwową
niepodzielny – wszystkie stanowią integralną i współzależną całość
Każde państwo ma obowiązek ochrony tych praw, niezależnie od swojego ustroju i krajowej regulacji prawnej. Poszanowanie praw człowieka i godności ludzkiej jest uznawane za podstawę sprawiedliwości i pokoju na świecie.
Międzynarodowa encyklopedia prawa publicznego podaje[1], że prawami człowieka są te wolności, środki ochrony oraz świadczenia, których respektowania właśnie jako praw, zgodnie ze współcześnie akceptowanymi wolnościami, wszyscy ludzie powinni móc domagać się od społeczeństwa, w którym żyją.
„	
Wszyscy ludzie rodzą się wolni i równi pod względem swej godności i swych praw. Są oni obdarzeni rozumem i sumieniem oraz powinni postępować w stosunku do siebie wzajemnie w duchu braterstwa.
”
— Artykuł 1 Powszechnej Deklaracji Praw Człowieka
Spis treści  [ukryj] 
1 Prawa człowieka a normy moralne
2 Prawa człowieka a prawa kobiet
3 Historia prawodawstwa europejskiego
4 Generacje praw człowieka
4.1 prawa osobiste
4.2 prawa i wolności polityczne
4.3 wolności i prawa ekonomiczne, socjalne i kulturalne
5 Instytucje skargi
6 Pozarządowe organizacje praw człowieka
7 Krytyka praw człowieka
8 Przypisy
9 Zobacz też
10 Linki zewnętrzne
Prawa człowieka a normy moralne[edytuj]

Prawa człowieka uznawane są za prawa powszechnie obowiązujące (mające roszczenie do powszechnego obowiązywania), co sprawia, że wykazują podobieństwo do norm o charakterze wyłącznie moralnym. Jürgen Habermas zauważa, że prawa człowieka "można uzasadnić wyłącznie z moralnego punktu widzenia" - "regulują [one] materie o takiej ogólności, że argumenty moralne wystarczają do ich uzasadnienia"[2]. Zdaniem prof. Wiktora Osiatyńskiego[3] ich fundamentalny i przyrodzony i uprzywilejowany charakter polega na tym, że nie wymagają one uzasadnień: uzasadnień wymagają odstępstwa od tych praw.
Prawa człowieka a prawa kobiet[edytuj]

Powszechna Deklaracja Praw Człowieka uchwalona w 1948 roku gwarantuje "równe prawa mężczyzn i kobiet" i odnosi się do kwestii równości i sprawiedliwości. W 1979 roku Zgromadzenie Ogólne ONZ uchwaliło Konwencję w Sprawie Likwidacji Wszelkich Form Dyskryminacji Kobiet (CEDAW).[4] Konwencja weszła w życie 3 września 1981 roku. Nie podpisały jej następujące państwa członkowskie ONZ: Iran, Nauru, Palau, Somalia, Sudan, Tonga. Konwencji nie ratyfikowały Niue, Stany Zjednoczone i Watykan.[5]
Historia prawodawstwa europejskiego[edytuj]



Deklaracja Praw Człowieka i Obywatela z 1789 roku
1215 – Magna Charta Libertatum – Wielka Karta Swobód wydana przez króla Anglii Jana Bez Ziemi – żaden wolny człowiek nie ma być pojmany ani uwięziony albo wyrzucony z posiadłości, albo proskrybowany, ani wygnany lub innym sposobem pognębiony; i ani sami na niego nie wyruszymy, ani nikogo innego przeciw niemu nie wyślemy, jak tylko na podstawie legalnego wyroku równych jemu albo na podstawie prawa ziemskiego (...)
1573 – Konfederacja Warszawska
1628 – Petycja o Prawo
1679 – Habeas Corpus Act
1689 – Bill of Rights w Wielkiej Brytanii
1690 – John Locke w Dwóch traktatach o rządzie przedstawia teorię praw naturalnych jednostki.
1776 – Karta Praw Wirginii
1789 – Deklaracja Praw Człowieka i Obywatela
konwencje genewskie
od 1919 działalność Czerwonego Krzyża
1920–1946 – działalność Ligi Narodów
10 grudnia 1948 – przyjęcie przez Zgromadzenie Ogólne Narodów Zjednoczonych Powszechnej Deklaracji Praw Człowieka
4 listopada 1950 – uchwalenie Europejskiej Konwencji Praw Człowieka
1966 – Międzynarodowe Pakty Praw Człowieka
18 grudnia 1979 – Zgromadzenie Ogólne ONZ uchwaliło Konwencję w Sprawie Likwidacji Wszelkich Form Dyskryminacji Kobiet (CEDAW)
do 1989 – powstało około 60 szczegółowych konwencji (m.in. o prawach dziecka)
1990 – Dokument Kopenhaski – proklamuje demokrację parlamentarną jako jedyny ustrój dopuszczalny w Europie, był dziełem KBWE
Generacje praw człowieka[edytuj]



Rada Bezpieczeństwa ONZ
prawo do życia
prawo do wolności myśli, sumienia i wyznania
prawo do głoszenia swoich poglądów i opinii bez względu na ich treść i formę
prawo każdego człowieka do uznawania wszędzie jego podmiotowości prawnej
zakaz stosowania tortur, nieludzkiego lub poniżającego traktowania lub karania
zakaz trzymania człowieka w niewolnictwie lub poddaństwie
zakaz skazywania człowieka za czyn, który nie stanowił przestępstwa w chwili jego popełnienia
zakaz pozbawiania wolności jedynie z powodu niemożności wywiązania się ze zobowiązań umownych
prawa osobiste[edytuj]
prawa do:
dobrego życia
rzetelnego sądu (patrz "gwarancje formalne" poniżej)
decydowania o swoim życiu
prawo jednego człowieka kończy się tam gdzie zaczyna się prawo innego człowieka
szczęścia
prawa i wolności polityczne[edytuj]
tzw. prawa negatywne – prawa służące ochronie wolności jednostki przed ingerencją ze strony państwa
prawo do obywatelstwa
możliwość uczestniczenia w życiu publicznym
czynne prawo wyborcze – możliwość uczestnictwa w wyborach
bierne prawo wyborcze – możliwość kandydowania w wyborach
wolność zrzeszania się
prawo do uczestniczenia i organizowania pokojowych manifestacji
prawo do składania wniosków, petycji, skarg
dostęp do informacji o działaniach władz i osób publicznych
równy dostęp do służby publicznej.
wolności i prawa ekonomiczne, socjalne i kulturalne[edytuj]
1. tzw. prawa pozytywne – uprawnienia jednostki do świadczeń na jej rzecz – prawa socjalne
prawo do:
ochrony zdrowia
nauki
odpowiedniego i zadowalającego wynagrodzenia, zapewniającego jednostce i jej rodzinie egzystencję odpowiadającą godności ludzkiej
pomocy socjalnej (ogólnie)
rozrywki (np. granie w piłkę nożną, pływanie)
2. prawa ekonomiczne: (zobacz też Art. 64 Konstytucji RP)
prawo do pracy
prawo do własności
prawo dziedziczenia
3. prawa solidarnościowe (w większości nie posiadają sformalizowanego charakteru prawnego) - wszystkie prawa przysługujące grupom społecznym, np. prawo narodów do samostanowienia
4. prawa kulturalne:
prawo do wolności twórczości artystycznej
prawo do badań naukowych oraz ogłaszania ich wyników
prawo do wolności korzystania z dóbr kultury i ich wytwarzania
Gwarancje:
materialne (dotyczą głównie praw socjalnych, ekonomicznych i kulturowych)
formalne (prawo do ochrony prawnej jednostki)
prawo każdego człowieka do sprawiedliwego i jawnego rozpatrzenia sprawy przez niezawisły sąd
prawo do fachowej obrony w postępowaniu przed organami aparatu państwowego
prawo do skargi konstytucyjnej
Instytucje skargi[edytuj]

Są to organy międzynarodowe, do których może zwrócić się obywatel każdego kraju europejskiego ze skargą wtedy, gdy uzna, że odpowiednie urzędy w jego kraju wydały decyzje na jego niekorzyść, i że te decyzje są według niego niezgodne z Prawami człowieka.
Rada Praw Człowieka ONZ z siedzibą w Genewie
Komitet Praw Człowieka ONZ z siedzibą w Genewie
Europejski Trybunał Praw Człowieka z siedzibą w Strasburgu
Pozarządowe organizacje praw człowieka[edytuj]

Są to międzynarodowe organizacje niezależne od rządów krajów. Ujawniają one oraz wskazują na działania rządów powodujące łamanie Praw człowieka. Dokonują tego tylko metodami pokojowymi, między innymi prowadząc edukację, występując w szczególnych sprawach sądowych w obronie ludzi pokrzywdzonych, organizując akcje obywatelskie (np. pisanie listów do rządów) itp.
Amnesty International
Helsińska Fundacja Praw Człowieka
Human Rights Watch
Centrum Pomocy Prawnej im. Haliny Nieć
Międzynarodowy Ruch Czerwonego Krzyża i Czerwonego Półksiężyca
Krytyka praw człowieka[edytuj]

Obecnie również znajdujemy głosy krytyczne wobec ideologii praw człowieka. Negacja tych poglądów nie jest jednostronna z tej przyczyny, iż w tej chwili ideologia praw człowieka jest klasyczną zasadą środka sceny politycznej. Krytycy ideologii praw człowieka dzielą się na dwie kategorie[6]:
krytyka substancjalna – Do zwolenników tego rodzaju krytyki klasyfikuje się tych, którzy odrzucają samą ideę, że człowiek posiada z natury określone prawa z samej racji, że jest człowiekiem. Są to nie tyle krytycy, co przeciwnicy samej idei praw człowieka.
krytyka akcydentalna – Sympatycy tej strony krytyki uważają, że ludzie rodzą się z przyrodzonymi prawami, jednak krytykują pewien model (bądź modele) ideologii praw człowieka, uważając za naturalne inne uprawnienia, niż głosi to oficjalna doktryna. Nie są to zatem przeciwnicy samego pomysłu, ale krytycy konkretnej jego realizacji. Chodzi tu przede wszystkim o spory między zwolennikami poszczególnych generacji praw człowieka.
