Kultura fizyczna – to ogół zachowań przebiegających według przyjętych w danym środowisku społecznym reguł i norm postępowania a mających na celu dbałość o zdrowie człowieka, o poprawę jego postawy, prawidłowy rozwój psychofizyczny oraz rezultaty tych zachowań.
Formy uczestnictwa w kulturze fizycznej:
wychowanie fizyczne
sport
rekreacja ruchowa
rehabilitacja ruchowa
turystyka
Czynniki uczestnictwa w kulturze fizycznej:
stymulacja (funkcja rozwojowa) – pobudzanie czynności organizmu powodujące jego rozwój
adaptacja (funkcja przystosowawcza) – przystosowanie organizmu do otoczenia
kompensacja (funkcja wyrównawcza) – wyrównywanie deficytu niektórych bodźców
korektywa (funkcja naprawcza) – leczenie wad postawy
Wartości ciała w kulturze fizycznej:
zdrowotne
utylitarne
estetyczne
hedonistyczne
agonistyczne
W Polsce program kultury fizycznej realizowany jest w szczególności poprzez zajęcia wychowania fizycznego w szkołach powszechnych.
