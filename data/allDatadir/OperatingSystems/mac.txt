Mac OS – system operacyjny komputerów Macintosh. Od wydania wersji 10.0 (Mac OS X), starsze wersje znane są jako Mac OS Classic.
Spis treści  [ukryj] 
1 Historia
2 Historia wydań
3 Zobacz też
4 Linki zewnętrzne
Historia[edytuj]

Pierwsza wersja systemu weszła do użytku publicznego w 1984 wraz z modelem Macintosh – reklamowana przy pomocy klipu nawiązującego do literatury George'a Orwella. Upowszechnione przez nią takie standardy graficznego interfejsu jak okna, rozwijalne menu, kursor myszy, kosz na niepotrzebne pliki stały się od tej pory podstawą współczesnych systemów operacyjnych.
Zachęcona sukcesem Apple, w tym samym kierunku zaczęła podążać firma Microsoft, jednocześnie Apple starał się opatentować wygląd i wrażenia swojego systemu. Doprowadziło to do długotrwałego procesu o własność intelektualną.
Mac OS działał w systemach opartych początkowo na procesorach Motoroli z linii 680x0 a następnie linii PowerPC opracowanej wspólnie przez Apple, Motorolę i IBM. W 1983 roku próbnie przeniesiono go także na platformę IA32. Próbne testy wykazały, że działał on szybciej niż na ówczesnych układach wykorzystywanych w komputerach Apple. Kierownictwo firmy nigdy nie zdecydowało się jednak na kontynuowanie tych doświadczeń w obawie o utratę zapotrzebowania na własną platformę sprzętową.
Mimo że interfejs Mac OS był bardzo intuicyjny i wygodny, sam system cierpiał na wiele poważnych bolączek, jak np. brak wielozadaniowości z wywłaszczeniem czy w pełni bezpiecznej pamięci. Apple przez wiele lat starało się rozwiązać te kłopoty na bazie kodu Mac OS. Starania te nie przyniosły zadowalającego rezultatu. Nigdy nie zostały ukończone projekty Copland oraz Rhapsody, która była próbą połączenia uniksowego jądra z macintoshowym interfejsem użytkownika.
Po powrocie do Apple jednego z założycieli firmy Steve'a Jobsa i wchłonięciu jego firmy NeXT rozpoczęto prace nad nowym systemem. Prowadzono je w oparciu o doświadczenia z Rhapsody oraz NextStep, rewolucyjnego systemu operacyjnego stworzonego w ramach NeXT. W międzyczasie doskonalono Mac OS, aby nie utracić pozycji rynkowej. Jego ostatnia wersja była oznaczona numerem 9.2.2.
W 2000 roku wprowadzono Mac OS X – tj. Mac OS numer 10 stworzony w oparciu o całkiem nowe rozwiązania systemowe. Zasadniczym zmianom uległ także interfejs użytkownika.
Historia wydań[edytuj]

Data	Wersja systemu	Wersja Findera	Architektura
1984	System 1.0	1.0	MC68k
1985	System 2.0	4.1	MC68k
1986	System 3.0	5.1	MC68k
1987	System 4.0	5.4	MC68k
1987	System Software 5	identyczna jak wersja systemu	MC68k
1988	System Software 6	identyczna jak wersja systemu	MC68k
13 maja 1991	System Software 7	identyczna jak wersja systemu	MC68k
PowerPC (od wersji 7.1.2)
26 lipca 1997	Mac OS 8	identyczna jak wersja systemu	MC68k (do wersji 8.1)
PowerPC
23 października 1999	Mac OS 9	identyczna jak wersja systemu	PowerPC
24 marca 2001	Mac OS X	identyczna jak wersja systemu	PowerPC (do wersji 10.5)
x86 (Intel) (od wersji 10.4.4)
