Harry Potter – seria książek fantastycznych autorstwa brytyjskiej pisarki Joanne Kathleen Rowling. Książki z tego cyklu cieszą się dużą popularnością wśród dzieci i młodzieży, ale trafiają również do dorosłych czytelników.
Seria Harry Potter opisuje przygody młodego czarodzieja w ciągu sześciu lat jego edukacji w Szkole Magii i Czarodziejstwa w Hogwarcie oraz rok po jej przerwaniu, w epilogu siódmej części przedstawione są wydarzenia dziejące się 19 lat po akcji książki.[1].
Pierwsza książka, Harry Potter i Kamień Filozoficzny, wydana została w 1997 (w Polsce 2000), lecz jej akcja rozgrywa się w 1991[2]. Kolejne części zaczynają się przed rozpoczęciem roku szkolnego i kończą na początku kolejnych wakacji letnich i, choć opisują różne przygody, nie są odrębne, a stanowią całość większej historii, której kulminacją jest ostatni, siódmy tom.
Autorka uparcie strzegła tajemnic serii, podając jedynie lakoniczne informacje odnośnie do kolejnych tomów serii. Także wydawcy na całym świecie zabraniali rozpowszechniania książek przed premierą, zobowiązując recenzentów i swoich pracowników do zachowania fabuły książki w tajemnicy.
Spis treści  [ukryj] 
1 Książki i filmy
2 Streszczenie
2.1 Harry Potter i Kamień Filozoficzny
2.2 Harry Potter i Komnata Tajemnic
2.3 Harry Potter i więzień Azkabanu
2.4 Harry Potter i Czara Ognia
2.5 Harry Potter i Zakon Feniksa
2.6 Harry Potter i Książę Półkrwi
2.7 Harry Potter i Insygnia Śmierci
3 Postacie
4 Marketing
5 Krytyka organizacji religijnych
6 Mary i Harry
7 Ekranizacja i gry
7.1 Filmy
7.2 Gry
8 Liczba sprzedanych książek
8.1 Polska
8.2 Świat
9 Liczba widzów w kinach
9.1 Polska
10 Kalendarium
11 Parodie
11.1 Książki
11.2 Skecze dla Saturday Night Live
11.3 Inne
12 Plagiaty
13 Zobacz też
14 Linki zewnętrzne
15 Przypisy
Książki i filmy[edytuj]

N/o	Tytuł książki	Tytuł filmu	Wydanie polskie książki	Wydanie polskie filmu
1	Harry Potter i Kamień Filozoficzny	Harry Potter i Kamień Filozoficzny	2000	2001
2	Harry Potter i Komnata Tajemnic	Harry Potter i Komnata Tajemnic	2002
3	Harry Potter i Więzień Azkabanu	Harry Potter i Więzień Azkabanu	2001	2004
4	Harry Potter i Czara Ognia	Harry Potter i Czara Ognia	2005
5	Harry Potter i Zakon Feniksa	Harry Potter i Zakon Feniksa	2004	2007
6	Harry Potter i Książę Półkrwi	Harry Potter i Książę Półkrwi	2006	2009
7	Harry Potter i Insygnia Śmierci	Harry Potter i Insygnia Śmierci. Część I	2008	2010
Harry Potter i Insygnia Śmierci. Część II	2011

Wydane zostały również książki Fantastyczne zwierzęta i jak je znaleźć (ang. Fantastic Beasts and Where to Find Them) oraz Quidditch przez wieki (ang. Quidditch Through the Ages), rozwijające świat Harry’ego Pottera, z których dochód został przeznaczony na cele charytatywne. Po napisaniu siódmego tomu autorka napisała książkę wydaną w siedmiu egzemplarzach pod tytułem Baśnie barda Beedle'a (ang. The Tales of Beedle the Bard). Rowling nie wyklucza, że w przyszłości napisze coś na kształt encyklopedii, w której zawarte zostaną biografie mniej ważnych postaci z cyklu o Potterze, opisy magicznych zwierząt itp. Rowling na pewnej konferencji prasowej powiedziała, że po napisaniu Encyklopedii ww., może zacznie pisać 8 część za około 10 lat. W maju 2008 roku Rowling napisała na potrzeby aukcji prequel serii Harry Potter liczący 800 słów. Tekst został zlicytowany 10 czerwca na cele dobroczynne. Akcja powieści dzieje się 3 lata przed narodzinami Harry'ego i opowiada krótką przygodę Jamesa Pottera i Syriusza Blacka z mugolskimi policjantami.
Streszczenie[edytuj]

Harry Potter i Kamień Filozoficzny[edytuj]
W dzień swoich jedenastych urodzin Harry Potter, mieszkający u swoich krewnych - rodziny Dursleyów, dowiaduje się, że jest czarodziejem, a jego rodzice nie zginęli w wypadku samochodowym, lecz zostali zamordowani przez czarnoksiężnika Lorda Voldemorta. Harry zostaje przyjęty do Szkoły Magii i Czarodziejstwa Hogwart przez jej dyrektora Dumbledora. W trakcie nauki poznaje swojego pierwszego w życiu przyjaciela Rona Weasleya, później zaprzyjaźnia się także z Hermioną Granger. W pierwszym roku swojego pobytu w Hogwarcie, Harry i jego przyjaciele będą poznawać świat czarodziejów oraz odkryją tajemnicę Kamienia Filozoficznego. Harry dowie się, iż Lord Voldemort wcale nie został całkowicie zniszczony.
Harry Potter i Komnata Tajemnic[edytuj]
Mimo ostrzeżenia przez skrzata domowego, Zgredka, o grożącym mu niebezpieczeństwie, Harry wraca na drugi rok do Hogwartu. Wkrótce w szkole zaczyna dochodzić do ataków na uczniów z rodzin mugoli, a po szkole rozprzestrzenia się plotka o legendarnej, ukrytej w podziemiach Hogwartu Komnacie Tajemnic i zamieszkującym ją potworze. Komnatę może otworzyć tylko dziedzic Salazara Slytherina, jednego z założycieli szkoły. Harry, Ron i Hermiona trafiają na ślad sprawcy ataków. Wkrótce porwana zostaje siostra Rona. W finale wychodzi na jaw, że dziedzicem Slytherina jest Tom Marvolo Riddle, czyli Lord Voldemort, i co za potwór kryje się w pełnej grozy Komnacie Tajemnic.
Harry Potter i więzień Azkabanu[edytuj]
Harry ucieka od Dursleyów, potem dziwnym trafem jedzie Błędnym Rycerzem do Dziurawego Kotła i dowiaduje się, że świat czarodziejów zaabsorbowany jest wiadomością o ucieczce z Azkabanu, więzienia czarodziejów, groźnego mordercy i sługi Voldemorta, Syriusza Blacka. Okazuje się, że Syriusz wydał rodziców Harry'ego Voldemortowi, a teraz chcąc dokończyć dzieła próbuje zabić Harry'ego. Harry, z pomocą przyjaciół odkrywa, że nie jest to do końca prawdą i mimo że nikt prócz Dumbledore'a im nie wierzy, pomaga Syriuszowi w ucieczce. Bohater musi stawić czoła dementorom – straszliwym potworom, strażnikom twierdzy Azkaban, którzy ścigają zbiega. Nieszczęśliwym zbiegiem okoliczności ucieka również prawdziwy winowajca, Peter Pettigrew, znany jako Glizdogon, co okaże się brzemienne w skutkach.
Harry Potter i Czara Ognia[edytuj]
Po zakończeniu finałowego meczu mistrzostw świata w quidditchu pojawia się znak popleczników Voldemorta oraz dochodzi do zamieszek. W Hogwarcie rozpoczyna się Turniej Trójmagiczny, w którym konkurować mają przedstawiciele trzech szkół magii: Hogwartu, Beauxbatons oraz Durmstrangu. W niewiadomy sposób Harry zostaje wylosowany przez Czarę Ognia jako czwarty uczestnik, drugi przedstawiciel swojej szkoły. Musi zmagać się jednocześnie z nauką, turniejem oraz ze znajdującym się w szkole śmierciożercą. Uczestnictwo Harry'ego w turnieju okazuje się być sprytnie przemyślaną operacją mającą na celu dostarczenie go Lordowi Voldemortowi, który dzięki Glizdogonowi powrócił do kraju i zamierza odzyskać swe ciało. Harry i Cedrik wygrywają turniej i przenoszą się w miejsce przebywania Voldemorta. Następuje kolejne starcie bohaterów, z którego Harry ledwo uchodzi z życiem, ale Cedrik ginie z ręki Glizdogona. Voldemort odzyskuję ciało i moc. Z całej społeczności czarodziejów tylko Dumbledore i przyjaciele wierzą Harry'emu w powrót Czarnego Pana.
Harry Potter i Zakon Feniksa[edytuj]
Podczas wakacji Harry'ego i Dudleya atakują dementorzy. Potter używa wobec nich zaklęcia Patronusa, przez co prawie zostaje wyrzucony ze szkoły. 4 dni później w nocy do domu Dursleyów przylatują członkowie Zakonu Feniksa, tajnej organizacji walczącej z Voldemortem, i zabierają Harry'ego do domu Syriusza. Ministerstwo Magii zaprzecza powrotowi Czarnego Pana, więc Zakon musi działać na dwa fronty. Harry, Ron i Hermiona odkrywają, iż Voldemort poszukuje tajemniczej "broni", która miałaby mu pomóc w zabiciu chłopca. Rozpoczyna się nowy rok w Hogwarcie, nowym nauczycielem obrony przed czarną magią zostaje Dolores Umbridge, starszy podsekretarz ministra Knota. Na lekcjach, zgodnie z wytycznymi Ministerstwa, uczy ona wyłącznie teorii. Harry organizuje ruch oporu, zakładając Gwardię Dumbledore'a, której członkowie pod jego okiem samodzielnie uczą się zaklęć obronnych. Harry zauważa jednak, iż stosunek dyrektora do niego zmienił się. Dumbledore unika jego obecności, a nawet jego spojrzenia. Harry zaczyna także spotykać się z Krukonką, Cho Chang. Od czasu powrotu Lorda Voldemorta bohatera dręczą straszne wizje. Aby je powstrzymać, Dumbledore organizuje Harry'emu lekcje oklumencji z Severusem Snapem. W międzyczasie Umbridge zostaje mianowana Wielkim Inkwizytorem Hogwartu, a po zdemaskowaniu Gwardii Dumbledore'a zostaje dyrektorem szkoły. Podczas zdawania suma z Historii Magii Harry ma wizję o Syriuszu torturowanym w podziemiach Ministerstwa. Wraz z Ronem, Hermioną, Ginny, Nevillem i Luną lecą do Londynu, by go uratować. Na miejscu okazuje się, iż była to zasadzka śmierciożerców, którzy ścigają przyjaciół po Departamencie Tajemnic. Harry odkrywa tam przepowiednię dotyczącą jego i Lorda Voldemorta, lecz zostaje ona zniszczona. Po pewnym czasie zjawiają się członkowie Zakonu Feniksa i rozpoczyna się walka ze śmierciożercami. Syriusz ginie z rąk Bellatriks Lestrange. Harry, ścigając ją, natrafia na Voldemorta, lecz zjawia się Dumbledore i ratuje chłopca. Voldemort ucieka, lecz całe ministerstwo dowiaduje się o jego powrocie. Harry jednak dowiaduje się, jak brzmiała treść przepowiedni. Mówi ona, że bohater musi zabić Czarnego Pana.
Harry Potter i Książę Półkrwi[edytuj]

Zobacz wiadomość w serwisie Wikinews na temat premiery szóstej części Harry’ego Pottera
Dumbledore odbiera Harry'ego od Dursleyów, jednocześnie informując go, że po śmierci Syriusza Blacka otrzymał w spadku dom, który od jakiegoś czasu stanowił kwaterę Zakonu Feniksa. Wraz z Ronem i Hermioną Harry odkrywa, że Draco Malfoy ma w tym roku tajemniczą misję do wypełnienia. W szkole okazuje się, że nowy nauczyciel, profesor Slughorn, ma uczyć eliksirów, a posadę nauczyciela obrony przed czarną magią otrzymał Snape. Harry jest rozdarty między pełnieniem obowiązków kapitana drużyny, śledzeniem Dracona Malfoya, indywidualnymi lekcjami z Dumbledore'em, podczas których odkrywa historię życia Lorda Voldemorta i tajemnicę jego nieśmiertelności, a własnymi studiami ze starego podręcznika z odręcznymi notatkami tajemniczego Księcia Półkrwi. Tymczasem świat czarodziejów jest w stanie wojny ze śmierciożercami, a młodzi bohaterowie wkraczają w wiek intensywnych romansów. Walka z pułapkami zastawionymi przez Voldemorta osłabia Dumbledore'a w chwili, gdy szkoła potrzebuje go najbardziej. Draco Malfoy miał zabić Albusa Dumbledore'a. Nie zrobił tego. Severus zabija dyrektora, a potem ucieka ze śmierciożercami.
Harry Potter i Insygnia Śmierci[edytuj]
Harry wraz z Ronem i Hermioną nie wracają do Hogwartu na siódmy rok nauki. Wyruszają na pełne niewiadomego poszukiwanie horkruksów. Tymczasem świat czarodziejów jest pod władzą Voldemorta i śmierciożerców. Harry ukrywa się wraz z przyjaciółmi, codziennie zmieniając miejsca pobytu (są już pełnoletni, więc mogą używać magii i teleportacji). Podczas podróży dowiadują się szokujących faktów z przeszłości Dumbledore'a i jego rodziny. Zapoznają się z trzema Insygniami Śmierci: Czarną różdżką, Peleryną niewidką oraz Kamieniem wskrzeszenia. Po długiej i niebezpiecznej wyprawie odnajdują i niszczą horkruksy. Finał ostatniej części ma jednak miejsce w Hogwarcie (którego dyrektorem jest Snape), gdzie nauczyciele, uczniowie powyżej 17 lat, Gwardia Dumbledore'a oraz członkowie Zakonu Feniksa walczą w Bitwie o Hogwart z Voldemortem i jego zwolennikami. Podczas owej bitwy giną między innymi: Fred Weasley, Nimfadora i Remus Lupin, Severus Snape, Vincent Crabbe, Bellatriks Lestrange, Lord Voldemort, Colin Creevey i wielu innych, natomiast podczas całej fabuły: Hedwiga - sowa Harry'ego, Szalonooki Moody, Rufus Scrimgeour, Zgredek, Gregorowicz (wytwórca różdżek), Glizdogon i inni. Z epilogu dowiadujemy się o tym, że główni bohaterowie zawarli dwa małżeństwa: Harry z Ginny i Ron z Hermioną. Harry doczekał się trójki dzieci: Jamesa Syriusza, Albusa Severusa i Lily Luny, natomiast Ron i Hermiona – córki Rose oraz syna Hugo.
Postacie[edytuj]

 Osobny artykuł: Postacie z cyklu Harry Potter.
Marketing[edytuj]



Ludzie w księgarni podczas premiery siódmej części Harry Pottera
Seria o Harrym Potterze odniosła olbrzymi sukces komercyjny na świecie w zakresie wyników sprzedaży książek, gadżetów promocyjnych, gier komputerowych, oglądalności w kinach czy sprzedaży filmów. Została zaliczona do jednej z ważniejszych wydarzeń współczesnej popkultury. Książka została przetłumaczona na ponad pięćdziesiąt języków. Prawami do sfilmowania wszystkich części książki dysponuje wytwórnia Warner Brothers. Zjawisko fascynacji światem Harry'ego Pottera nazwano potteromanią. Joanne Kathleen Rowling w 2003 roku zajęła piąte miejsce na opublikowanej na łamach Sunday Times liście 500 najlepiej zarabiających Brytyjczyków.
Krytyka organizacji religijnych[edytuj]

Wraz z popularnością książek narastała krytyka Harry’ego Pottera. Niektóre środowiska chrześcijańskie zarzucają serii promowanie magii i okultyzmu, twierdząc, że wizja dzieci praktykujących magię i spożywających substancje wywołujące zmiany fizyczne i psychiczne może oswajać młody umysł z praktykami charakterystycznymi dla satanizmu i neopoganizmu, jednocześnie umniejszając znaczenie religii. Fabuła książek nie uwzględnia sfery religijnej, a przedstawione życie jest pozbawione wpływu religii[3]. Benedykt XVI wyraził dezaprobatę wobec treści książek jeszcze jako kardynał[4].
Mary i Harry[edytuj]

Mary GrandPré – (ur. w 1954 w Aberdeen w Południowej Dakocie) jest amerykańską ilustratorką, szczególnie znaną z jej ilustracji do angielskiej wersji Harry'ego Pottera, opublikowanych przez wydawnictwo Scholastic. Jej prace są również użyte w polskiej wersji Harry'ego Pottera. Jej praca nad Harrym Potterem rozpoczęła się od pierwszego tomu – Kamienia Filozoficznego, jest autorką wszystkich okładek książek, rysunków rozpoczynających rozdziały, ilustracji do wydań deluxe HP w wydawnictwie Scholastic. Sceny z Harry'ego Pottera nie tylko można znaleźć między stronami książki, ale również powiesić na ścianie w formie kalendarza lub jednego z obrazów z limitowanej edycji. Mary przed podjęciem decyzji o współpracy ze Scholastic przeczytała gruntownie książkę, by sprawdzić, czy jej treść zgodna jest z jej wrażliwością artystyczną. Z samą J.K.Rowling Mary spotkała się tylko raz i w żaden sposób nie kontaktuje się z nią w czasie tworzenia prac.
Ekranizacja i gry[edytuj]

Filmy[edytuj]
Powieści o Harrym Potterze doczekały się ekranizacji. Zrealizowano już wszystkie części.
Harry Potter i Kamień Filozoficzny (2001)
Harry Potter i Komnata Tajemnic (2002)
Harry Potter i więzień Azkabanu (2004)
Harry Potter i Czara Ognia (2005)
Harry Potter i Zakon Feniksa (2007)
Harry Potter i Książę Półkrwi (2009)
Harry Potter i Insygnia Śmierci. Część I (2010)
Harry Potter i Insygnia Śmierci. Część II (2011)
Harry Potter i Insygnia Śmierci: część 2 zajmuje obecnie miejsce w pierwszej trójce, trzecie, na liście najbardziej kasowych filmów wszech czasów. Film zarobił jak na razie 1 314 052 093 dolarów. Kamień Filozoficzny zajmuje obecnie jedenaste miejsce, Insygnia Śmierci: część 1 - trzynaste, Zakon Feniksa – czternaste, Książę Półkrwi - piętnaste, Czara Ognia – dwudzieste, Komnata Tajemnic – dwudzieste trzecie, a Więzień Azkabanu – trzydzieste drugie.
Premiera Harry'ego Pottera i Czary Ognia w krajach anglojęzycznych miała miejsce 16 listopada 2005 roku, do polskich kin film wszedł 25 listopada. Wszystkie cztery filmy okazały się kasowymi sukcesami, pierwsze dwie części współzawodniczyły z ekranizacjami Władcy Pierścieni.
Polska premiera filmu Harry Potter i Książę Półkrwi ("Harry Potter and the Half-Blood Prince") odbyła się 24 lipca 2009 roku. Początkowo miał to być koniec listopada 2008 roku, jednak wytwórnia Warner Brothers zdecydowała o zmianie terminu premiery[5].
Gry[edytuj]
Harry Potter i Kamień Filozoficzny – 2001
Harry Potter i Komnata Tajemnic – 2002
Harry Potter: Mistrzostwa świata w quidditchu – 2003
Harry Potter i więzień Azkabanu – 2004
Harry Potter i Czara Ognia – 2005
Harry Potter i Zakon Feniksa – 2007
Harry Potter i Książę Półkrwi – 2009
Harry Potter i Insygnia Śmierci: część I - 2010
Harry Potter i Insygnia Śmierci: część II - 2011
Lego Harry Potter Rok 1-4- 2010
Lego Harry Potter Rok 5-7- 2011
Liczba sprzedanych książek[edytuj]

Polska[edytuj]
Planowany nakład książki Harry Potter i Insygnia Śmierci wynosił 630 tys. egzemplarzy.
Świat[edytuj]
2000 30 mln egz.
2003 200 mln egz.
2007 325 mln egz. (stan na lipiec)
Liczba widzów w kinach[edytuj]

Polska[edytuj]

Ta sekcja od 2009-12 wymaga uzupełnienia źródeł podanych informacji.
Informacje nieweryfikowalne mogą zostać zakwestionowane i usunięte.
Aby uczynić sekcję weryfikowalną, należy podać przypisy do materiałów opublikowanych w wiarygodnych źródłach.
2002: Harry Potter i Kamień Filozoficzny – 2,51 mln widzów
2003: Harry Potter i Komnata Tajemnic – 1,67 mln widzów
2004: Harry Potter i więzień Azkabanu – 1,04 mln widzów
2005: Harry Potter i Czara Ognia – 1,36 mln widzów
2007: Harry Potter i Zakon Feniksa – 1,12 mln widzów
2009: Harry Potter i Książę Półkrwi- 1,56 mln widzów
Kalendarium[edytuj]

1997 Joanne Kathleen Rowling otrzymuje 8000 funtów od Scottish Arts Council jako pomoc w napisaniu tomu Harry Potter i Komnata Tajemnic
1997 Wydawnictwo Scholastic Inc płaci Joanne Kathleen Rowling 100 000 dolarów za prawo do publikacji pierwszego tomu.
1998 Rowling sprzedaje za milion funtów Warner Brothers prawa do sfilmowania pierwszych czterech tomów powieści.
2000 Sprzedaż książek na świecie sięga 30 milionów egzemplarzy. Majątek autorki szacowany jest na 15 mln funtów
2003 Sprzedaż sięga 200 mln egzemplarzy. Majątek Joanne Kathleen Rowling – 280 milionów funtów
2007 Sprzedaż sięga 325 milionów egzemplarzy. Majątek Joanne Kathleen Rowling – 517 milionów funtów.
Parodie[edytuj]

Książki[edytuj]
Barry Trotter Michaela Gerbera, seria parodii książek o Harrym Potterze, będąca jednocześnie satyrą na zjawisko potteromanii. Dotychczas ukazały się:
Barry Trotter i bezczelna parodia (Barry Trotter and the Unauthorized Parody lub Barry Trotter and the Shameless Parody)
Barry Trotter i niepotrzebna kontynuacja (Barry Totter and the Unnecessary Sequel)
Barry Trotter i końska kuracja (Barry Totter and the Dead Horse)
W Polsce wszystkie części Barry’ego Trottera ukazały się nakładem wydawnictwa MAG. Serię przełożyła Paulina Braiter-Ziemkiewicz.
Porri Gatter Andrieja Żwalewskiego i Igora Mytki, wydane na Białorusi
Tania Grotter Dmitrija Jemeca, seria parodii Harry’ego Pottera wydawana w Rosji nakładem wydawnictwa Eksmo, pierwsza część ukazała się także w Holandii. Swego czasu książki budziły kontrowersje, traktowane były jako plagiat. Dotychczas ukazały się:
???? ??????? ? ?????????? ????????? (Tania Grotter i magiczny kontrabas)
???? ??????? ? ?????????? ???? (Tania Grotter i znikające piętro)
???? ??????? ? ??????? ?????? (Tania Grotter i złota pijawka)
???? ??????? ? ???? ???????? (Tania Grotter i tron Drevnira)
???? ??????? ? ????? ??????? (Tania Grotter i kostur magów)
???? ??????? ? ????? ?????? (Tania Grotter i młot Peruna)
???? ??????? ? ?????? ??? (Tania Grotter i pince-nez Noya)
???? ??????? ? ??????? ???????? (Tania Grotter i buty centaura)
???? ??????? ? ??????? ?????????(Tania Grotter i studnia Posejdona)
???? ??????? ? ????? ???????? (Tania Grotter i lok Afrodyty)
???? ??????? ? ???????? ? ?????????? (Tania Grotter i Pierścień z Perłą)
???? ??????? ? ????????? ????????? (Tania Grotter i Przekleństwo Nekromanta)
oprócz tych autoryzowanych parodii pojawiły się setki innych, publikowanych przez fanów, m.in. w Internecie
Skecze dla Saturday Night Live[edytuj]
Welcome Back, Potter – teaser nowego programu; wyświetlony 12 listopada 2002 roku
Hogwart's Academy – wyświetlony 1 maja 2004 roku
Inne[edytuj]
Harry Potter i inne postaci z książek J.K. Rowling zostały sparodiowane w filmie Wielkie kino. W tej parodii Harry, Ron i Hermiona mimo iż mają 14 lat wyglądają na 30-40 lat. Harry jest tam erotomanem, któremu spodobały się kobiece kształty Zuzanny oraz uczy Piotra walczyć mieczem – w wyniku nauki ginie Minerwa McGonagall, Hagrid i Albus Dumbledore. Ron z kolei w tym filmie jest otyłym, dorosłym mężczyzną z wąsem, uczącym Zuzannę strzelać z łuku, w wyniku czego sam dostaje strzałą w szyję i umiera. Hermiona wygląda na starszą kobietę, pali papierosy i jest w ciąży (prawdopodobnie z Ronem). Uczy Łucję rzucać zaklęcia, w wyniku czego Hermiona dostaje kurzajek.
Harry Potter and the Kidney Stone Desmonda Devlinma, ilustrowany przez Jamesa Warholę, ukazał się w marcu 2000 roku.
PotterPuppetPals – „nowe przygody” Harry’ego Pottera w technice Flash.
Torg Potter and the Sorcerer's Nuts, Torg Potter and the Chamberpot of Secretions i Torg Potter and the president from Arkansas – komiksowe parodie przygód Harry’ego Pottera z Edith
Ethel Roberts: The Thruth Behind Harry Potter!
Harry Potter zostały także sparodiowany w filmie Straszny film 2; jeden z bohaterów trzyma książkę pt. Harry Pothead (Harry Blanciarz), na okładce której przedstawiony zostaje leżący w łóżku z bongiem chłopiec, z wyglądu przypominający Pottera.
W 25. odcinku anime Rockman.exe Axess główny bohater wybiera się do kina na film Star Potter – Reloaded wyglądający jak połączenie Harry'ego Pottera, Matrixa i Gwiezdnych wojen.
Parodia Harry'ego Pottera wyświetlana w serialu Fristajlo emitowanym w VIVA Polska.
Harry Potter pojawił się gościnnie w serialu Simpsonowie, w odcinku [13x01] Straszny domek na drzewie XII.
Plagiaty[edytuj]

Harry Potter Kolkataye autorstwa Uttam Ghosh
Harry Potter and Leopard-Walk-up-to-Dragon (angielskie tłumaczenie tytułu; Harry Potter i lampart skradający się do smoka) – książka opublikowana w Chinach w 2002 roku pod nazwiskiem J. K. Rowling, sprzedawana jako piąty tom
??·?????? (Hali Bote yu Cíwáwa; Harry Potter i porcelanowa lalka)
Harry Potter and the Golden Turtle (Harry Potter i złoty żółw)
Harry Potter and the Crystal Vase (Harry Potter i kryształowa waza)
Harry Potter and the king of pyramids (Harry Potter i władca piramid)
oprócz nich pojawiło się także kilka innych, które przeszły bez większego echa
