Alfred Joseph Hitchcock (ur. 13 sierpnia 1899 w Londynie, zm. 29 kwietnia 1980 w Los Angeles) – brytyjski reżyser i producent filmowy odznaczony Orderem Imperium Brytyjskiego, pionier suspensu i thrillera psychologicznego. Po zrealizowaniu wielu udanych filmów w Wielkiej Brytanii przeniósł się do Hollywood. W 1956 otrzymał obywatelstwo amerykańskie. Często uważany jest za najlepszego brytyjskiego reżysera wszech czasów i jednego z najlepszych i najbardziej wpływowych reżyserów w historii kina[1][2]. Do jego najważniejszych filmów należą: Okno na podwórze, Zawrót głowy, Psychoza, Północ, północny zachód, Ptaki, Rebeka.
Spis treści  [ukryj] 
1 Biografia
2 Filmografia
2.1 Filmy nieme
2.2 Filmy dźwiękowe
3 Zobacz też
4 Linki zewnętrzne
5 Przypisy
Biografia[edytuj]

Początkowo Hitchcock studiował inżynierię i interesował się projektowaniem. Później, zaintrygowany fotografią, wciągnął się w środowisko filmowe w Londynie w 1920. Zajmował się wtedy projektowaniem napisów tytułowych do niemych filmów. W 1925 nieomal przez przypadek został reżyserem filmowym.
Jako utalentowany człowiek, działający w nowatorskiej dziedzinie, która miała duży potencjał, szybko zyskał powodzenie. Jego pierwszym ważnym filmem był "Lokator" (The Lodger), który ukazał się w 1927. W filmie tym piękna blondynka zostaje zamordowana, a podejrzenie pada na nowego lokatora z pobliskiego mieszkania.
Hitchcock, w swoich dziełach, często przedstawia niewinne osoby wplątane w wir niezależnych od nich, niezrozumiałych wydarzeń. Ludzie ci czasami mają na sumieniu drobne, nie związane ze sprawą przewinienia. Filmy Hitchcocka w znacznym stopniu oparte są na poczuciu strachu i pobudzonej wyobraźni, znane są także z charakterystycznego humoru.
W filmie "Na równi pochyłej" (z 1927) bohaterem jest niewinny człowiek, oskarżony o kradzież w szkole i w efekcie tego wyrzucony z własnego domu. Mężczyzna ten ma później romans ze starszą kobietą. W jednej ze scen postarzała twarz jego kochanki skonfrontowana jest z konduktem żałobnym niosącym trumnę ulicą obok. Również później Hitchcock łączył seksualną zmysłowość z tematem śmierci.
David O. Selznick starał się sprowadzić Hitchcocka do Hollywood. Hitchcock zaczął robić filmy w Ameryce, poczynając od "Rebeki" z 1940 i pracował tam już do końca swojego życia. W filmie tym młoda żona musi się zmagać z dziedzictwem, jakie pozostawiła nieżyjąca pierwsza żona. W amerykańskiej twórczości nadal jest obecny charakterystyczny typ humoru, ale znakiem rozpoznawczym Hitchcocka staje się suspens (utrzymywanie widza w stałym napięciu), ponieważ taka technika bardziej przemawiała do amerykańskiej publiczności.
Film "Sznur" z 1948 był wyzwaniem w sensie technicznym, został nakręcony w całości z jednego miejsca, a mimo to cały czas trzyma w napięciu. Często uważa się, że film ten nakręcono z jednego ujęcia, lub że został zmontowany bez cięć, albo z minimalną ich liczbą. Nie jest to jednak prawdą. Film został nakręcony z 10-minutowych ujęć, kilka zmontowań jest widocznych, reszta została ukryta poprzez wypełnienie całego ekranu danym obiektem. Hitchcock używa tego miejsca do zrobienia cięcia i zaczyna następne ujęcie od tego samego miejsca, z którego kamera lub obiekt zaczyna się poruszać.
Alfred Hitchcock często zamieniał widzów swoich filmów w podglądaczy, powodując zamazywanie granicy między poczuciem winy i niewinności. Od czasu do czasu wyrażał to bezpośrednio. W "Oknie na podwórze" (Rear Window) L. B. Jeffries (którego gra James Stewart) podgląda przez większość filmu pewnego człowieka. Lars Thorwald (którego gra Raymond Burr), stając z nim w końcu twarzą w twarz, pyta "Czego ode mnie chcesz?". Burr mógłby o to samo zapytać publiczność...
W dzieciństwie Hitchcock był samotnym, otyłym chłopcem z bujną wyobraźnią. Jako katolik składał co wieczór "spowiedź" z całego dnia swojej matce.
Dopiero będąc 20-latkiem, Hitchcock wypił po raz pierwszy alkohol i wybrał się na randkę. Niektóre jego filmy pokazują mężczyzn, którzy pragną wyzwolić się z przemożnego wpływu ich matek. W filmie "Północ, północny zachód" (North by Northwest) Roger O. Thornhill grany przez Cary Granta jest wyśmiewany przez matkę z powodu utrzymywania, że jest prześladowany przez jakichś podejrzanych morderców. W filmie "Ptaki" (The Birds) bohater grany przez Roda Taylora stara się wyzwolić od dominującej matki, a jego świat jest atakowany przez opętane ptaki. Zabójca z filmu "Szał" (Frenzy) mieszka w domu ze swoją matką. Oczywiście najbardziej znany jest wątek uzależnienia Normana Batesa od matki z filmu "Psychoza".
Bohaterki filmów Hitchcocka to pozornie spokojne blondynki, które początkowo wydają się zachowywać właściwie, ale pod wpływem emocji lub sytuacji reagują zdecydowanie instynktownie, czasem wstępując na drogę przestępstwa. Jak już wspomniano, słynną ofiarą morderstwa w filmie "Lokator" była blondynka. W filmie "39 kroków" gwiazda filmowa Madeleine Carroll zostaje zakuta w kajdanki. Z kolei w filmie Marnie, wspaniała blondynka Tippi Hedren okazuje się kleptomanką. W To Catch a Thief piękna blondynka – Grace Kelly gra rolę pięknej milionerki zakochanej we włamywaczu. Zaintrygowana wydarzeniami z życia Thorwalda, Lisa włamuje się do jego mieszkania. W słynnym filmie "Psychoza" Janet Leigh po zrabowaniu 40 tys. dolarów ginie z rąk Normana Batesa (Anthony Perkins), którego osobowością zawładnęła chorobliwie zazdrosna matka. Albo, jak to wyraził sam Norman w filmie: "My mother is – what's the phrase? – she isn't really herself today."
Hitchcock uważał, że centralna rola aktorów w filmie jest pozostałością z tradycji teatralnej. Stał się pionierem wykorzystania ruchu i ustawienia kamery oraz montażu w celu poszerzania możliwości sztuki filmowej.
Zasługą Hitchcocka było zdecydowane wprowadzenie prymatu suspensu nad tradycyjnymi zwrotami akcji. W innych filmach reżyserzy atakują widza dramatycznymi zwrotami akcji, natomiast Hitchcock pokazuje widowni to, czego bohaterowie jeszcze nie wiedzą i następnie w sposób mistrzowski buduje napięcie wokół wydarzeń prowadzących postaci filmu do odkrycia, co się wydarzyło i dlaczego.
Hitchcock był dumny ze swojej umiejętności potęgowania napięcia. Pewnego razu, na lotnisku we Francji, podejrzliwy celnik oglądając paszport Hitchcocka, w którym zapisano jako zawód – producent, zapytał zaczepnie: "A cóż też Pan produkuje?". "Strach" – odpowiedział reżyser.
Hitchcock uwielbiał jedzenie. Jedno z jego niezrealizowanych zamierzeń filmowych, to sfilmowanie całego dnia z życia miasta poprzez pryzmat kulinarny – jak pożywienie jest sprowadzane, przyrządzane i spożywane, a potem jak to, co z niego zostaje, ląduje w ściekach. Jeden z filmów Hitchcocka był osadzony w części Londynu, gdzie handlowało się żywnością. Zabójca i jedna z jego ofiar znaleźli się w pewnej części filmu w ciężarówce przewożącej worki ziemniaków.
Kiedyś pod koniec przyjęcia, gdzie słabo karmili, przyjmująca go obiadem dama powiedziała: "Mam szczerą nadzieję, że wkrótce spotkamy się na następnym obiedzie". Na co Hitchcock odpowiedział: "Ależ oczywiście. Może już za chwilę."
Wątki osobiste są w największym stopniu obecne w filmach Notorious i "Zawrót głowy" – oba dotyczą chorobliwej obsesji mężczyzn, którzy chcą kierować kobietami.
"Zawrót głowy" bardziej bezpośrednio i szczegółowo dotyka zainteresowania Hitchcocka relacją między seksem i śmiercią. Bohaterka grana przez Kim Novak jest bardzo ponętną blondynką i choć mężczyzna grany przez Jamesa Stewarta wie, że jest ona współwinną morderstwa, to zakochuje się w niej. Ona odwzajemnia jego miłość. W dalszej części filmu odczuwa on zaciętą potrzebę kierowania zachowaniami swej kochanki.
Chociaż scenarzyści współpracujący z Hitchcockiem przyczyniali się do urzeczywistniania jego pomysłów na ekranie, to jednak rzadko byli przez niego właściwie doceniani. Wielu utalentowanych twórców, włączając Raymonda Chandlera, współtwórcę scenariusza Nieznajomych z pociągu, nie doczekało się należnego im szacunku.
Kiedyś Hitchcock powiedział: "Pisarz i ja planujemy cały scenariusz w najdrobniejszych szczegółach i kiedy jest gotowy, pozostaje tylko nakręcić film. Ale dopiero w studiu filmowym zaczyna się okres podejmowania trudnych decyzji. Tak naprawdę, to tylko pisarz ma łatwość w kształtowaniu postaci, ponieważ nie musi się użerać z aktorami i tą całą resztą." Hitchcock często krytykował swoich aktorów i aktorki, np. spostponował rolę Kim Novak w "Zawrocie głowy", a także (co przeszło do historii) stwierdził, że aktorów trzeba traktować jak bydło.
W większości filmów przez niego stworzonych, na krótką chwilę pojawiał się także on sam – wsiadający do autobusu, jako przechodzień przed sklepem, osoba przechodząca przez podwórko, czy w reklamie prasowej. Wyszukiwanie tych scen jest popularną rozrywką. Na ten temat powstają książki i liczne strony internetowe.
Alfred Hitchcock długo nie był ceniony przez krytyków filmowych. Sytuacja ta zmieniła się pod koniec lat 50. wraz z narodzinami francuskiej nowej fali filmowej, której twórcy uznali go za swojego mistrza, a François Truffaut przeprowadził głośny wywiad-rzekę z Hitchcokiem i wydał go w formie książki.
Oprócz "Rebeki" żaden z jego filmów nie zdobył Oscara za najlepszy film. Jako producent Hitchcock otrzymał jedną nominację do Oskara za najlepszy film ("Podejrzenie"). Uzyskał 5 nominacji w kategorii najlepszy reżyser: "Rebeka", "Łódź ratunkowa", Spellbound, "Okno na podwórze" i "Psychoza". W 1968 otrzymał Nagrodę im. Irvinga G. Thalberga, przyznawaną przez Amerykańską Akademię Filmową wybitnym producentom.
Filmografia[edytuj]

Filmy nieme[edytuj]
Data powstania
Tytuł
Reżyser
Scenariusz
Główne role
Opis
1922
Numer trzynasty
(Number Thirteen)
Alfred Hitchcock
Alfred Hitchcock
Clare Greet
Ernest Thesiger
Pierwsza samodzielna realizacja filmu przez Alfreda Hitchcocka. Fabuła filmu obraca się wokół ubogich dzielnic Londynu, wśród ludzi bezdomnych, bezrobotnych. Film z braku funduszy nie został ukończony.
1925
Ogród rozkoszy
(The Pleasure Garden)
Alfred Hitchcock
Eliot Stannard
(wg powieści Olivera Sandysa)
Virginia Valli
Carmelita Geraghty
Miles Mander
John Stuart
Ferdinand Martini
Tancerka w młodym wieku, Patsy Brand pomaga uzyskać pracę w teatrze "Ogród rozkoszy" swojej dobrej znajomej, Jill Cheyne. Ona, dążąc do kariery za wszelką cenę, uwodzi narzeczonego Patsy, Hugh Fieldinga, mającego pracę w koloniach Brytyjskich. Opuszczona przez przyjaciółkę i narzeczonego, Patsy poznaje znajomego Hugh, Levetta, którego wkrótce poślubia. Levett także pracuje w krajach tropikalnych. Pewnego dnia otrzymuje wiadomość, iż mąż jest chory. Ta podróż całkowicie odmieni życie Patsy Brand, bowiem prawda o mężu okaże się zupełnie inna.
1926
Orzeł z gór
(The Mountain Eagle)
Alfred Hitchcock
Eliot Stannard
Bernhard Goetzke
Nita Naldi
Malcolm Keen
John Hamilton
Beatrice, nauczycielka z miejscowej szkoły, releguje ucznia z placówki, syna właściciela sklepów. Ojciec, pan Pettigrew, mimo gniewu dostrzega urodę dziewczyny. Ta jednak odrzuca zaloty mężczyzny, w obawie przed konsekwencjami, zaszywa się w górach. Spotyka tam Fearogoda, żyjącego w pobliskich lasach mężczyznę. W rok po ślubie na świat przychodzi ich potomek. Dziecko zaczyna ciężko chorować, Fearogod zmuszony jest zejść do miasta w poszukiwaniu medyka. Napotyka na opór Pettigrewa, który nie zapomniał dawnych urazów.
1926
Lokator
(The Lodger)
Alfred Hitchcock
Alfred Hitchcock
Eliot Stannard
(wg powieści Belloc Lowndes)
Ivor Novello
June
Malcolm Keen
Arthur Chesney
Marie Ault
Londyn żyje morderstwami seryjnego zabójcy kobiet, którego nazwano Mścicielem. Wolny pokój w pensjonacie zajmuje tajemniczy mężczyzna, przedstawiający się jako Jonathan Drew. Właściciele hotelu zaczynają podejrzewać swojego nowego lokatora o zbrodnie. Nieufność wobec gościa osiąga coraz szersze kręgi.
1927
Na równi pochyłej
(Downhill)
Alfred Hitchock
Eliot Stannard
(wg sztuki Ivora Novello i Constance Collier)
Ivor Novello
Ben Webster
Robin Irvine
Sybil Rhoda
Uczeń ostatniej klasy, Roddy, zostaje oskarżony przez dziewczynę, pracującą w sklepie o kradzież towaru. Tłumaczeniom chłopaka nikt nie daje wiary, własny ojciec wyrzeka się syna. Po ucieczce, chłopak obraca się w środowisku bezdomnych, gdzie poznaje dziewczynę oraz mężczyznę z podejrzaną przeszłością. Zdobywają jego zaufanie, by po czasie ograbić chłopaka z skromnego majątku. Staczając się coraz niżej dostaje niespodziewanie pomocną dłoń.
1927
Łatwa cnota
(Easy Virtue)
Alfred Hitchcock
Eliot Stannard
(wg sztuki Noela Cowarda)
Isabel Jeans
Franklin Dyall
Robin Irvine
Bransby Williams
Laurita, młoda kobieta, decyduje się odejść od męża nadużywającego alkohol. Wiąże się z poznanym wcześniej młodym artystą. Po upływie lat, nawiązuje znajomość z Johnem Whittakerem, pochodzącym z bogatej rodziny. Oboje pragną związać się na resztę życia, lecz przemilczana przeszłość kobiety wychodzi przed rodziną na jaw.
1927
Na ringu
(The Ring)
Alfred Hitchcock
Alfred Hitchcock
Alma Reville
Carl Brisson
Lillian Hall-Davies
Ian Hunter
Młody bokser, Jack Sanders podróżuje po kraju, walcząc w lokalnych pojedynkach. Zakochuje się w młodej dziewczynie, pracującej jako kasjerka. Wkrótce ją poślubia. W krótkim czasie dostaje propozycję walki o mistrzostwo. Przybywając na zawody, dostrzega żonę wśród osób kibicujących przeciwnikowi. Zaczyna przegrywać pierwsze rundy walki. Żona Jacka, wiedząc, co jest tego powodem, zaczyna dopingować swego męża. Jack nie walczy już tylko o mistrzostwo, ale również o swoją ukochaną.
1928
Żona farmera
(The Farmer's Wife)
Alfred Hitchock
Alfred Hitchock
(wg sztuki Edena Philpottsa)
Jameson Thomas
Lillian Hall-Davies
Gordon Harker
Maud Gill
Louise Pounds
Farmer, wdowiec od kilku lat, postanawia położyć kres swojej samotności. Razem z Aramintą, kobietą, która pomaga w gospodarstwie, układa listę pań, które weźmie pod uwagę przy ożenku. Podczas swoich spotkań z kandydatkami przekonuje się, że nie posiadają walorów, jakie były im przypisywane. Zaczyna doceniać zalety Araminty...
Filmy dźwiękowe[edytuj]
Data powstania
Tytuł
Reżyser
Scenariusz
Główne role
Opis
1928
Szampan
(Champagne)
Alfred Hitchcock
Eliot Stannard
Betty Balfour
Gordon Harker
Córka milionera, Betty, podczas swojej podróży trwoni swój dobytek. Z braku funduszy zaczyna pracować w kabarecie. Odnajduje ją ojciec, którego zachowanie córki rozczarowuje. Postanawia wydać ją za mąż za przypadkowego człowieka.
1929
Człowiek z wyspy
(The Manxman)
Alfred Hitchcock
Eliot Stannard
(wg powieści Halla Caine'a)
Carl Brisson
Malcolm Keen
Anny Ondra
Randle Ayrton
Pete – ubogi rybak i Philip, będący prawnikiem są przyjaciółmi, żyją na jednej z wysp wchodzących w skład kolonii Brytyjskich. Obaj darzą uczuciem córkę właściciela restauracji. Pete wypływa w rejs, przez długi czas nie wracając. Kate, myśląc, że zginął, wiąże się z Phillipem. Zaginiony wraca jednak na wyspę, nie wiedząc nic o zmianach, jakie zaszły pod jego nieobecność.
1929
Szantaż
(Blackmail)
Alfred Hitchcock
Alfred Hitchcock
Ben W. Levy
Charles Bennett
Anny Ondra
John Longden
Sara Allgood
Donald Calthrop
Cyril Ritchhard
Po burzliwej kłótni, detektyw Frank Webber i jego dziewczyna, Alice, rozstają się, każdy idąc w swoją stronę. Dziewczyna spotyka znajomego malarza, który zaprasza ją do swego mieszkania. Próbuje ją zgwałcić, Alice w obronie własnej zabija napastnika. Widzi to tajemnicza osoba, która zaczyna szantażować kobietę. Detektyw otrzymuje od przełożonych zadanie wykrycia zabójcy. Szybko domyśla się, kim jest ta osoba, lecz próbuje śledztwo pchnąć na fałszywy tor.
1930
Juno i Paw
(Juno and the Paycock)
Alfred Hitchcock
Alfred Hitchcock
(wg powieści Seana O'Caseya)
Sara Allgood
Edward Chapman
Maire O'Neill
Sidney Morgan
Żyjący z rodziną w Dublinie, kapitan Boyle, przeżywa trudny czas. Żona trwoni majątek, powiększając zadłużenia. Córka, żyjąca z kochankiem spodziewa się dziecka. Syn, będący w szeregach armii irlandzkiej, oskarżony o szpiegostwo, zostaje stracony. Następuje powolny rozpad rodziny.
1930
Morderstwo
(Murder)
Alfred Hitchock
Alma Reville
(wg sztuki Clemence Dane i Helen Simpson)
Herbert Marshall
Norah Baring
Phyllis Konstam
Edward Chapman
Miles Mander
Esme Percy
Artystka objazdowego cyrku, Diana Baring, staje się przypadkowym świadkiem morderstwa kobiety. Jako główna podejrzana zostaje aresztowana pod zarzutem zabójstwa, za które grozi kara śmierci. Tłumaczeniom dziewczyny nikt nie daje wiary, jednak jeden z sędziów przysięgłych ma wątpliwości, rozpoczyna śledztwo na własną rękę.
1931
Oszustwo
(The Skin Game)
Alfred Hitchcock
Alfred Hitchcock
(wg sztuki Johna Galsworthy'ego)
Edmund Gwenn
Jill Esmond
Jonh Longden
C.V France
Helen Haye
Phyllis Konstans
Frank Lawton
Hillcrestowie są zamożnym rodem, w okolicy cieszącym się szacunkiem i autorytetem. Wybucha spór pomiędzy Hornblowerami, rodziną zamożnych kupców, a Jackmannami, mającymi dług u Hornblowerów. Hillcrestowie próbują załagodzić sytuację, bowiem są w bliskich stosunkach z dwoma rodami, córka Hillcrestów związana jest z rodziną Hornblowerów. W wyniku szantażu rodu kupieckiego Jackmannowie muszą ustąpić. Sytuacja nie ulega zmianie, rodziny wkraczają na drogę sądową.
1932
Bogaci i dziwni
(Rich and Strange)
Alfred Hitchcock
Alma Reville
Vall Valentine
(wg opowiadania Dale Collins)
Henry Kendall
Joan Barry
Betty Amann
Percy Marmont
Fred i Emily, młode małżeństwo, wyruszają w podróż dookoła świata, po otrzymaniu w spadku dużego majątku. Podczas rejsu dochodzi między małżonkami do sporu, młodzi odchodzą od siebie. Oddają się trwonieniu pieniędzy. Po czasie jednak zaczyna im siebie brakować...
1932
Numer siedemnaście
(Number Seventeen)
Alfred Hitchcock
Alfred Hitchock
(wg sztuki Jeffersona Farjeona)
Leon M. Lion
Anne Grey
John Stuart
W detektywie, będącym na tropie gangu, zakochuje się dziewczyna wchodząca w jego skład. Korzystając z jej wskazówek ustala miejsce pobytu podejrzanych. Opuszczony gmach budzi jednak zainteresowanie włóczęgi, który znajduje łup złodziei. Sytuacja zaczyna się wymykać wszystkim spod kontroli. Detektyw, wpadając w ręce gangu, zmuszony jest jechać z nimi na statek, zmierzający do Europy. W mieście rozpoczyna się pościg.
1933
Wiedeńskie walce
(Waltzes from Vienna)
Alfred Hitchcock
Alma Reville
Guy Bolton
(wg sztuki Guya Boltona)
Jessie Matthews
Esmond Knight
Frank Vosper
Edmund Gwenn
Fay Compton
Robert Hale
Hindle Edgar
Twórczość młodego Straussa jest lekceważona przez jego ojca. Ukochana młodego kompozytora inicjuje spotkanie z księżną, która wyraża zainteresowanie utworami młodzieńca. Wykorzystując nieobecność ojca Straussa, podkłada orkiestrze utwory jego syna. Występ kończy się sukcesem, Wiedeń zaczyna się interesować młodym twórcą.
1934
Człowiek, który wiedział za dużo
(The Man who Knew Too Much)
Alfred Hitchcock
A.R Rawlinson
Edwin Greenwood
(wg pomysłu Charlesa Bennetta)
Leslie Banks
Peter Lorre
Edna Best
Nova Pilbeam
Hugh Wakefield
Pierre Fresnay
Frank Vosper
George Curzon
Spędzając urlop w Szwajcarii, urzędnik Bob Lawrence, staje się świadkiem morderstwa na angielskim agencie. Chcąc zmusić go do milczenia, przestępcy porywają jego córkę. Decyduje się, wraz z małżonka, bez pomocy policji, odzyskać dziecko. Nie udaje im się uniknąć pojmania. Życie rodziny zostaje zagrożone.
1935
39 kroków
(The Thirty-Nine Steps)
Alfred Hitchcock
Alma Reville
Charles Bennett
(wg powieści Johna Buchana)
Robert Donat
Madeleine Carrol
Lucy Mannheim
John Laurie
Peggy Ashcroft
Świeżo przybyły do Anglii, obywatel Kanady, Richard Hannay, zostaje uczestnikiem, wbrew swojej woli, porachunków przestępczych. W wynajętym przez siebie pokoju hotelowym, zostaje zamordowana kobieta, mająca informację o jednej z grup przestępczych. Będąc głównym podejrzanym, myli pościg policji, szukając sam szefa gangu. Poszukiwania kontynuuje z przypadkowo poznaną w przedziale pociągu kobietą, początkowo pełną nieufności do Richarda.
1936
Bałkany
(The Secret Agent)
Alfred Hitchcock
Charles Bennett
(wg sztuki Campbela Dixona, luźnej adaptacji teatralnej powieści "Ashenden" W. Somerseta Maughama)
Madeleine Carrol
John Gielgud
Peter Lorre
Robert Young
Charles Carson
Nakłoniony przez agencję wywiadowczą, literat, Edgar Brodie, wyjeżdża do Szwajcarii, gdzie ma na celu wytropienie agenta niemieckiego wywiadu. Partnerem zostaje zawodowy agent, o pseudonimie "Meksykanin". Podczas misji nie brakuje pomyłek, łącznie z błędnym wytypowaniem celu. Z czasem trafiają na właściwy ślad.
1936
Tajny agent
(Sabotage)
Alfred Hitchock
Charles Bennett
(wg opowiadania Josepha Conrada)
Sylvia Sidney
Oscar Homolka
John Loder
Desmond Tester
Matthew Boulton
Joyce Barbour
Człowiek, kierujący jednym z kin w Londynie, pozbawia, na zlecenie grupy przestępczej, mieszkańców stolicy dostępu do światła. Przychodzi nowa misja – podłożenie bomby w miejscowym metrze. Nie mogąc osobiście podjąć się zadania, wysyła na miejsce niczego nieświadom chłopaka. Policja jest coraz bliżej wytropienia przestępcy. Chłopak tymczasem spokojnie przemierza miasto, nie wiedząc, że w bagażniku ma nastawioną bombę.
1937
Młody i niewinny
(Young and Innocent)
Alfred Hitchcock
Charles Bennett
Alma Reville
(wg powieści Josephine Tey)
Nova Pilbeam
Derrick de Marney
Percy Marmont
John Logden
George Curzon
Basil Radford
Na plaży zostają znalezione zwłoki kobiety, gdzie na szyi widnieją ślady po pasku od płaszcza. Głównym podejrzanym zostaje właściciel płaszcza. Podczas rozprawy sądowej, korzystając z zamieszania, ucieka z gmachu sądu. Wiedząc o swojej niewinności, zaczyna sam poszukiwać prawdziwego mordercy. Pomaga mu w tym córka inspektora policji.
1938
Starsza pani znika
(The Lady Vanishes)
Alfred Hitchcock
Sidney Gilliat
Frank Launder
(wg powieści Ethel Liny)
Margaret Lockwood
Michael Redgrave
May Whitty
Mary Clare
Basil Radford
Grzęźnie wśród zasp śnieżnych pociąg, wracający z Bałkanów do Londynu. Podczas przymusowego postoju dochodzi do morderstwa, po którym znika starsza pani, Miss Froy. Jedyną osobą, u której jej zniknięcie budzi podejrzenia, jest pasażerka, Iris Henderson. W poszukiwaniach towarzyszy jej znajomy, poznany w pociągu Gilbert. Okazuje się, że wydarzenia z pociągu to tylko część większej intrygi.
1939
Oberża Jamajka
(Jamaica Inn)
Alfred Hitchock
Sidney Gilliat
Joan Harrison
(wg powieści Daphne du Maurier)
Maureen O'Hara
Charles Laughton
Robert Newton
Emlyn Williams
Leslie Banks
Horace Hodges
Marie Ney
Frederick Piper
Mary Yellen, młoda Irlandka, odwiedza swoją ciotkę, Patience. Nowa osoba budzi zainteresowanie w okolicy, szczególnie bogatego człowieka, sir Humphreya Pengallana, który nie ukrywa swego zainteresowania jej osobą. Mary z wyraźnym niepokojem odkrywa trudnienie się mieszkańców oberży zwabianiem statków na skały, mordowaniem ich załogi i rabowaniem przewożonego ładunku. Nie zgadzając się na te praktyki powiadamia o tym sir Pengallana, nie wiedząc, że jest przywódcą szajki przemytniczej. Dążenie do prawdy może się okazać dla Mary końcem.
1940
Rebeka
(Rebecca)
Alfred Hitchcock
Robert E. Sherwood
Joan Harrison
(wg powieści Daphne du Maurier)
Laurence Olivier
Joan Fontaine
George Sanders
Judith Anderson
Nigel Bruce
Reginald Danny
Po tragicznej śmierci żony, Maxim de Winter spotyka w Monte Carlo kobietę nazwiskiem Van Hopper. Młodzi nie bronią się przed uczuciem, zostając parą. Zamieszkują razem w posiadłości Maxima, gdzie nowo przybyła dowiaduje się od służby o zagadkowej śmierci poprzedniej żony właściciela domostwa. Z byłą panią domu w bliskich stosunkach był Jack Favell, on będzie kluczem do rozwiązania zagadki z przeszłości.
1940
Zagraniczny korespondent
(Foreign Correspondent)
Alfred Hitchcock
Charles Bennett
Joan Harrison
Joel McCrea
Laraine Day
Herbert Marshall
George Sanders
Albert Basserman
Robert Benchley
Edmund Gwenn
Johnnie Jones, amerykański reporter, będąc w Holandii, staje się świadkiem morderstwa na znanym naukowcu. Wnioskuje, iż cała sytuacja miała na celu wprowadzenie w błąd opinię publiczną, zamordowano osobę o podobnym wyglądzie do naukowca, on sam został uprowadzony przez agencję wywiadowczą. Reporter zaczyna śledztwo na własna rękę.
1941
Pan i Pani Smith
(Mr. and Mrs. Smith)
Alfred Hitchcock
Norman Krasna
Carole Lombard
Robert Montgomery
Gene Raymond
Jack Carson
Philip Merivale
Lucile Watson
Młode małżeństwo, David i Anna kierują się specyficznymi zasadami w wspólnym życiu. Po szczerej rozmowie, w której David wyjawia tęsknotę za kawalerskim czasem, przychodzi wiadomość, według której ich małżeństwo nie ma bytu prawnego. Oddają się życiu, jakie prowadzili przed zawarciem związku. Po czasie jednak zaczyna im siebie brakować.
1941
Podejrzenie
(Suspicion)
Alfred Hitchcock
Samson Raphaelson
Joan Harrison
Alma Reville
(wg powieści Francisa Ilesa)
Cary Grant
Joan Fontaine
May Whitty
Isabel Jeans
Heather Angel
Auriol Lee
John Aysgarth, bogaty i niestały w uczuciach, wiąże się z dziewczyną, wywodzącą się z statecznej rodziny. Małżeństwo nie jest udane, bowiem mąż nie zamierza się ustatkować, nie poświęca żonie czasu, przyłapywany jest przez nią na kłamstwach. Skutkuje to narastającą nieufnością wobec niego, kobieta zaczyna się obawiać o swoje życie.
1942
Sabotaż
(Saboteur)
Alfred Hitchcock
Alfred Hitchcock
Peter Viertel
Jean Harrison
Dorothy Parker
Robert Cummings
Priscilla Lane
Otto Kruger
Alan Baxter
Clem Bevans
Norman LLoyd
W czasie drugiej wojny światowej, w amerykańskiej fabryce samolotów wybucha pożar. Podejrzenia padają na mechanika, Barry'ego Kane'a, który ucieka policji, by samemu odnaleźć prawdziwego sabotażystę.
1943
W cieniu podejrzenia
(Shadow of a Doubt)
Alfred Hitchcock
Thornton Wilder
Alma Reville
Sally Benson
(wg opowiadania Gordona McDonnela)
Jospeh Cotten
Teresa Wright
Macdonald Carey
Wallace Ford
Patricia Collinge
Henry Travers
Na zaproszenie swojej rodziny, do małego miasteczka przybywa majętny człowiek, Charlie Oakley. Dziewczynka, siostrzenica Charliego, zaczyna nabierać nieufności do wuja. Podejrzewa, iż jest związany z głośną sprawą morderstw na wdowach. Pomimo zakończonego śledztwa przez policję, wuj dostrzega zmianę zachowania dziewczynki. Wiedząc, że jego własna siostrzenica podejrzewa go o zabójstwa, postanawia wyjechać. Planuje także zapewnić sobie milczenie siostrzenicy...
1943
Łódź ratunkowa
(Lifeboat)
Alfred Hitchcock
Jo Swerling
(wg opowiadania Johna Steinbecka)
Tallulah Bankhead
William Bendix
Walter Slezak
Mary Anderson
John Hodiak
Heather Angel
Statek pod amerykańską banderą zostaje trafiony torpedą niemieckiego okrętu podwodnego. Dziewiątka ocalałych pasażerów znajduje się na łodzi ratunkowej, wśród nich jest niemiecki marynarz z atakującej jednostki. Niemiec, znając podstawy nawigacji, zostaje niepisanym liderem rozbitków. Bez wiedzy ocalałych, próbuje kierować łódź w stronę terytorium, gdzie można natknąć się na niemiecką flotę. Jeden z rozbitków poznaje plan Niemca, ten jednak, pod osłoną nocy, wyrzuca go za burtę, oznajmiając reszcie ocalałych, że było to samobójstwo. Z biegiem czasu na szalupie zaczynają pogłębiać się konflikty.
1945
Urzeczona
(Spellbound)
Alfred Hitchcock
Ben Hecht
(wg opowiadania Francisa Beedinga)
Ingrid Bergman
Gregory Peck
Rhonda Fleming
Leo G. Carrol
Michael Chekov
Jean Acker
Donald Curtis
John Emery
Norman Lloyd
Po zagadkowej śmierci kierownika kliniki, do placówki przybywa młodzieniec, podający się za jego następcę. Constance Peterson, lekarka, odkrywa, iż nowo przybyły nie jest tym, za kogo się podaje. Odkrywa u niego kłopoty z pamięcią. Młody człowiek zostaje oskarżony o morderstwo na poprzednim właścicielu placówki. Constance, wraz z przybyszem ucieka z kliniki, znajdując schronienie u jej byłego profesora. Próbuje, przy jego pomocy, rozwikłać sny uciekiniera, a także dowiedzieć się czegoś o nim samym.
1946
Osławiona
(Notorious)
Alfred Hitchcock
Ben Hecht
(wg pomysłu Alfreda Hitchcocka)
Ingrid Bergman
Cary Grant
Claude Rains
Louis Calhern
Leopoldine Konstantin
Reinhold Schünzel
Moroni Olsen
Córka zabitego z rąk faszystów ojca, spotyka Devlina, agenta amerykańskiego wywiadu. Ten nakłania ją do wyjazdu do Rio de Janeiro, żeby rozpracowała szefa faszystowskiej organizacji odpowiedzialnego za śmierć jej ojca. Dziewczyna zdobywa zaufanie Sebastiena i zostaje jego żoną. Okazuje się, że Sebastien chcąc dokonać przewrotu, dąży do zdobycia schematów bomby jądrowej. Jest czujny i odkrywa szpiegowską działalność żony. Żeby się jej pozbyć do kawy dodaje truciznę. Na szczęście Devlin w porę przybywa Alice z pomocą.
1947
Akt oskarżenia
(The Paradine Case)
Alfred Hitchcock
David O. Selznick (wg powieści Roberta Hichesa)
Gregory Peck
Ann Todd
Charles Laughton
Ethel Barrymore
Louis Jourdan
Alida Valli
Charles Coburn
Anne Paradine, oskarżona o morderstwo na mężu, broniona jest przez Anthony'ego Keane'a, młodego stażem adwokata. Będąc pod wrażeniem urody kobiety, wierzy w jej niewinność. Okazuje się jednak, że został zręcznie zmanipulowany przez swoją klientkę. Nie jest jedynym mężczyzną, który dał się wykorzystać urodziwej kobiecie.
1948
Sznur
(Rope)
Alfred Hitchcock
Arthur Laurents
(wg sztuki Patricka Hamiltona)
James Stewart
Farley Granger
John Dall
Cedric Hardwicke
Joan Chandler
Edith Evanson
Constance Collier
Pod wpływem teorii o nadczłowieku Nietzschego, para młodych homoseksualnych kochanków zabija kolegę ze szkoły, chowa jego ciało w kufrze i rozpoczyna nad nim przyjęcie, na które zaprosiła była także rodziców i narzeczoną swojej ofiary. Wśród gości znajduje się również dawny nauczyciel i opiekun zabójców, który zaznajomił ich był z filozofią Nietzschego. Spotkanie ma być dopełnieniem aktu zbrodni, rozumianego przez morderców jako sztuka. Jednak nie wszystko idzie po myśli gospodarzy i sytuacja na przyjęciu staje się coraz bardziej napięta.
1949
Pod znakiem Koziorożca
(Under Capricorn)
Alfred Hitchcock
James Bridie
Ingrid Bergman
Joseph Cotten
Michael Wilding
Margaret Leighton
Jack Watling
Cecil Parker
Dennis O'Dea
Bill Shine
Świeżo przybyły w roku 1835 do Australii, Charles Adare, poznaje bogatego człowieka, będącego kiedyś zesłańcem, Sama Flusky'ego. Przedstawia mu swoją rodzinę. Henrietta, żona, uzależniona od alkoholu kobieta poniewierana jest przez służącą, Milly. Zaczyna darzyć uczuciem kobietę, postanawia jej pomóc, domyślając się, że zachowanie pokojówki powodowane jest chęcią wstąpienia na miejsce obecnej żony Sama. Podczas przyjęcia wybucha pomiędzy mężczyznami sprzeczka, Charles musi opuścić Australię.
1950
Trema
(Stage Fright)
Alfred Hitchcock
Whitfield Cook (wg opowiadania Selwyna Jepsona)
Marlene Dietrich
Jane Wyman
Michael Wilding
Richard Todd
Alastair Sim
Sybil Thorndike
Mężczyzna, będąc podejrzanym o morderstwo na mężu kobiety, którą darzy uczuciem, musi się ukrywać. Zwraca się o pomoc do dawnej znajomej z czasów studiów. Kobieta, przekonana o niewinności Jonathana, kryje go u siebie przed pościgiem policyjnym. Okazuje się jednak, że ukrywa faktycznego mordercę, a ona sama ma stać się jego nastepną ofiarą.
1951
Nieznajomi z pociągu
(Strangers on a Train)
Alfred Hitchcock
Raymond Chandler
(wg powieści Daphne du Maurier)
Farley Granger
Ruth Roman
Robert Walker
Leo G. Carroll
Patricia Hitchcock
Laura Elliott
Dwaj przypadkowi pasażerowie pociągu jadącego z Waszyngtonu do Nowego Jorku, w ramach "dżentelmeńskiej" umowy decydują się na dokonanie dwóch morderstw – każdy z nich ma zabić człowieka wskazanego przez wspólnika zbrodni. W takim przypadku istnieje niewielka szansa odnalezienia winnego... Zaletami znakomitego dreszczowca jest doskonała gra aktorów i rewelacyjna reżyseria. Autorem świetnego scenariusza jest Raymond Chandler.
1953
Wyznaję
(I Confess)
Alfred Hitchcock
George Tabori
Montgomery Clift
Anne Baxter
Karl Malden
Brian Aherne
O. E. Hasse
Roger Dann
Dolly Haas
Otto Kellar i jego żona Alma pracują jako dozorca i gospodyni w katolickim kościele w Quebec. Pewnego dnia Otto okrada dom, w którym czasami pracuje jako ogrodnik. W czasie napadu zabija właściciela. Po tym zdarzeniu spowiada się młodemu księdzu. Dzień później ksiądz zostaje zauważony w okolicy ograbionego domu i posądzony o dokonanie morderstwa. Nie może on jednak zdradzić tajemnicy spowiedzi.
1954
M jak morderstwo
(Dial M for Murder)
Alfred Hitchcock
Frederick Knott (na podstawie własnej sztuki)
Ray Milland
Grace Kelly
Robert Cummings
Tony Wendice odkrywa zdradę swojej żony. Wynajmuje i szantażuje dawnego kolegę. Ten w czasie napaści na Margot Wendice sam zostaje zamordowany, a biedna Margot oskarżona o zabójstwo i aresztowana. Jej kochanek i detektyw muszą znaleźć na czas "klucz" do rozwiązania sprawy.
1954
Okno na podwórze
(Rear Window)
Alfred Hitchcock
John Michael Hayes (wg opowiadania Cornella Woolricha)
James Stewart
Grace Kelly
Fotograf L.B. 'Jeff' Jeffers łamie sobie nogę. Unieruchomiony w swoim apartamencie w Nowym Yorku spędza czas na podglądaniu sąsiadów przez okno. Zaczyna podejrzewać, że mężczyzna z naprzeciwka zamordował swoją żonę. Nie mogąc się ruszyć wciąga w śledztwo swoją dziewczynę i pielęgniarkę.
1955
Złodziej w hotelu
(To Catch a Thief)
Alfred Hitchcock
Cary Grant
Grace Kelly
Wytrawny złodziej, którego specjalnością były niegdyś wspinaczki po fasadach domów, John Robie – pseudonim "Kot", przebywa obecnie na "przestępczej emeryturze" i mieszka na Lazurowym Wybrzeżu. Jego spokój zakłócają jedynie powtarzające się w mediach doniesienia o włamaniach, dokonywanych w typowym dla niego stylu. Wszelkie podejrzenia policji nieuchronnie padają na Robiego. W tej sytuacji były złodziej wszczyna prywatne śledztwo, którego celem jest schwytanie prawdziwego przestępcy. Podczas dochodzenia John odkrywa, kim jest oszust i na dodatek nawiązuje romans z pewną, bardzo atrakcyjną damą.
1955
Kłopoty z Harrym
(The Trouble with Harry)
Alfred Hitchcock
Tytułowy Harry jest obcym w małej amerykańskiej mieścinie, co więcej jest trupem. Co gorsza kilka osób, dzięki niezwykłemu splotowi wydarzeń, uważa, że jest odpowiedzialna za śmierć Harry'ego. Rozpoczyna się zabawna historia zakopywania, odkopywania, ukrywania i przenoszenia zwłok Harry'ego – stróż prawa próbuje rozwikłać zagadkę, która okazuje się mieć ciekawe rozwiązanie. Najśmieszniejszy film Hitchcocka.
1956
Niewłaściwy człowiek
(The Wrong Man)
Alfred Hitchcock
Żona Manny'ego Balestrero, Rose, skarży się na ból zębów, ale na wizytę do dentysty brakuje jej pieniędzy. Mężczyzna postanawia pożyczyć gotówkę w firmie ubezpieczeniowej, w której Rose ma wykupioną polisę. Urzędnicy mylnie go identyfikują jako poszukiwanego złodzieja, który rok wcześniej napadł na firmę. Manny zostaje aresztowany.
1956
Człowiek, który wiedział za dużo
(The Man Who Knew Too Much)
Alfred Hitchcock
James Stewart
Doris Day
Amerykański lekarz Ben McKenna wyjeżdża z rodziną na wakacje do Maroka. W autobusie poznają Francuza Louisa Bernarda. Na targu w Marakeszu Bernard, agent francuskiego wywiadu, zostaje zamordowany na ich oczach. Umierając, mówi Benowi, że w Londynie dojdzie do zamachu na znanego polityka. Całe zdarzenie obserwuje poznane podczas podróży małżeństwo Draytonów, w rzeczywistości para terrorystów. Wkrótce porywają oni synka McKenny, aby w ten sposób zmusić go do milczenia. Ben wraz z żoną jadą za nimi do Londynu, ale nie mogą zawiadomić policji. Wiedzą tylko, że zamach ma nastąpić podczas koncertu w Albert Hall. Pragnąc ratować swoje dziecko i zapobiec tragedii, rozpoczynają niebezpieczną grę z przestępcami... Hitchcock nakręcił pierwszą wersję filmu w 1934 roku.
1958
Zawrót głowy
(Vertigo)
Alfred Hitchcock
James Stewart
Kim Novak
Detektyw z policji w San Francisco Scottie Fergusson cierpiący na lęk przestrzeni, zostaje zmuszony do przejścia na emeryturę. Pewnego dnia jego stary kolega proponuje Scottiemu, aby ten śledził jego żonę.
1959
Północ, północny zachód
(North by Northwest)
Alfred Hitchcock
Cary Grant
Roger Tornhill jest pracownikiem agencji reklamowej. Pewnego dnia mężczyzna wychodząc z pracy zostaje porwany przez szpiegów obcego wywiadu, którzy biorą go za agenta CIA. Po przesłuchaniu próbują zabić mężczyznę. Tornhillowi udaje się przeżyć, ale musi uciekać przed ścigającymi go agentami.
1960
Psychoza
(Psycho)
Alfred Hitchcock
Anthony Perkins
Marion Crane ma dosyć życia jakie prowadzi, dosyć tego, że nie może wyjść za swojego ukochanego Sama z powodu braku pieniędzy. Pewnego dnia, kiedy ma wpłacić do banku 40 tysięcy dolarów należące do jej szefa, Marion wyjeżdża z miasta z pieniędzmi aby rozpocząć nowe życie. Zmęczona długą podróżą zatrzymuje się w The Bates Motel prowadzonym przez młodego mężczyznę Normana, który zdaje się być zdominowany przez własną matkę.
1963
Ptaki
(The Birds)
Alfred Hitchcock
Rod Taylor
Tippi Hedren
W San Francisco Melanie Daniels spotyka w sklepie zoologicznym Mitcha Brennera. Mitch szuka pary papużek na prezent urodzinowy dla swej młodszej siostry, Melanie też kupuje ptaki i jedzie do małego miasteczka Bodega Bay, gdzie Mitch z rodziną spędza weekend. Zaraz po przyjeździe Melanie atakuje mewa. Jak się okazuje, to dopiero początek.
1964
Marnie
(Marnie)
Alfred Hitchcock
Tippi Hedren
Sean Connery
Marnie Edgar jest zimną, nałogową złodziejką. Wykorzystuje swój wygląd by zdobyć zaufanie swoich przełożonych, okraść ich, i zmienić swoją tożsamość. Jej jedyną miłością są konie i matka, aczkolwiek ma problemy z tym drugim związkiem. Marnie ubiega się o prace w firmie wydawniczej Marka Rutlanda. Mark rozpoznaje ją, gdyż jest klientem jej ostatniego pracodawcy, ale zamiast wydania jej policji, decyduje się ją obserwować.
1966
Rozdarta kurtyna
(Torn Curtain)
Alfred Hitchcock
Julie Andrews
Paul Newman
Michael Armstrong jest profesorem fizyki nuklearnej, który udaje zagorzałego komunistę – w rzeczywistości jest szpiegiem, usiłującym odkryć jeden z rosyjskich projektów podczas zimnej wojny. Leci więc do Wschodniego Berlina, natomiast jego narzeczona panikuje, gdy dowiaduje się, że jej niezwykle przystojny ukochany ma zamiar zdradzić swoją ojczyznę i postanawia podążyć za nim.
1969
Topaz
(Topaz)
Alfred Hitchcock
Trwa kryzys kubański. Napięcie sięga zenitu i losy świata uzależnione są od tego, jak zachowają się dwa mocarstwa posiadające arsenał nuklearny. Tymczasem Amerykanie otrzymują poufne informacje dotyczące strategicznych planów Rosji. CIA wysyła do Hawany francuskiego szpiega, którego zadaniem jest dokładne zlokalizowanie baz oraz rozszyfrowanie tajemniczej organizacji wywiadowczej "Topaz".
1972
Szał
(Frenzy)
Alfred Hitchcock
Nowożytny Londyn, przestępca seksualny trzyma policję w stanie gotowości, jednak dość typowo dla Hitchcocka ślady zbrodni wiodą do niewinnego człowieka, który teraz musi wymknąć się spod litery prawa, by odnaleźć prawdziwego mordercę. John Finch, Alec Mc Cowen i Bary Foster to czołówka brytyjskiej obsady tego dreszczowca, gdzie sceny napięcia przeplatają się z momentami czarnego humoru niewątpliwie wyróżniającego produkcje Hitchcocka.
1976
Intryga rodzinna
(Family Plot)
Alfred Hitchcock
Spadek miałby zadośćuczynić wyrządzonej mu niegdyś krzywdzie, jest on bowiem nieślubnym dzieckiem siostry panny Rainbird, które wiele lat temu Julia osobiście oddała na wychowanie obcym ludziom, aby oszczędzić rodzinie upokorzenia. Adamson (William Devane), bo tak teraz nazywa się siostrzeniec panny Julii, wyrósł na nieuczciwego jubilera i krętacza. Podczas gdy ona intensywnie go poszukuje, on – nie mając pojęcia o czekającym go spadku – porywa dla okupu greckiego magnata. Pomaga mu piękna Fran (Karen Black). Stara dama natomiast korzysta z usług medium Blanche (Barbara Harris) i jej opiekuna George'a (Bruce Dern). Nie wie, że są oni wytrawnymi oszustami łasymi na jej majątek. Fałszywa medium i jej wspólnik napotykają jednak na oszustów jeszcze większego kalibru. Intryga zapętla się coraz bardziej, aż wreszcie dochodzi do morderstwa.
