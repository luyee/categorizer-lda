Filozofia medycyny - dziedzina filozofii, której głównym przedmiotem badań jest medycyna.
Spis treści  [ukryj] 
1 Przedmiot filozofii medycyny
2 Sposoby definiowania filozofii medycyny
3 Polska szkoła filozofii medycyny
4 Ośrodki badawcze filozofii medycyny w Polsce
5 Przypisy
6 Bibliografia
Przedmiot filozofii medycyny[edytuj]

Przedmiotem filozofii medycyny są takie zagadnienia jak:
definicja i zakres filozofii medycyny oraz jej relacje i zależności od epistemologii, logiki, aksjologii, metodologii i ontologii (metafizyki), a także zależności tych dyscyplin filozoficznych od medycyny i filozofii medycyny;
historia filozofii medycyny;
modele medycyny;
koncepcje zdrowia i choroby;
logika diagnozy, rokowania (prognozy) i terapii;
relacje filozofii medycyny z filozofią nauki[1].
Sposoby definiowania filozofii medycyny[edytuj]

We współczesnej światowej literaturze przedmiotu istnieją następujące sposoby definiowania filozofii medycyny:
holistyczne (Henrik R. Wulff);
analityczno-krytyczne (Artur L. Caplan);
rozróżniające pomiędzy filozofią medycyny a filozofią w medycynie (Edmund D. Pellegrino);
wynikające z hermeneutyki medycyny i fenomenologii zdrowia;
inne różnego rodzaju kompendia i wprowadzenia do przedmiotu (Władysław Szumowski)[2].
Polska szkoła filozofii medycyny[edytuj]

 Osobny artykuł: Polska szkoła filozofii medycyny.
 Z tym tematem związana jest kategoria: Polscy filozofowie medycyny.
Szkoła „starsza” filozofii medycyny - Tytus Chałubiński, Henryk Fryderyk Hoyer, Wiktor Feliks Szokalski, Ignacy Baranowski;
Szkoła „średnia” filozofii medycyny - Władysław Biegański, Zygmunt Kramsztyk, Henryk Nusbaum, Edmund Biernacki;
Szkoła „młodsza” filozofii medycyny - Stanisław Trzebiński, Władysław Szumowski, Ludwik Zembrzuski, Adam Wrzosek, Ludwik Fleck;
Poznańska myśl filozoficzno-lekarska - Heliodor Święcicki, Kazimierz Filip Wize
Ośrodki badawcze filozofii medycyny w Polsce[edytuj]

Katedra Nauk Społecznych i Zakład Filozofii Medycyny i Bioetyki Uniwersytetu Medycznego im. Karola Marcinkowskiego w Poznaniu - kierownik prof. dr hab. Michał Musielak;
Zakład Humanistycznych Nauk Wydziału Farmaceutycznego Akademii Medycznej im. Piastów Śląskich we Wrocławiu - kierownik dr hab. Bożena Płonka-Syroka, prof. nadzw.;
Zakład Historii Medycyny i Filozofii Warszawskiego Uniwersytetu Medycznego - kierownik dr hab. Marek Wichrowski;
Zakład Humanistycznych Nauk Lekarskich Akademii Medycznej im. Piastów Śląskich we Wrocławiu - kierownik dr hab. Wanda Wojtkiewicz-Rok, prof. nadzw.;
Zakład Etyki i Filozofii Człowieka Katedry Nauk Humanistycznych Uniwersytetu Medycznego w Lublinie - p.o. kierownik dr Jarosław Sak;
Sekcja Historii Nauk Medycznych Zakładu Historii Nauk Ścisłych, Przyrodniczych i Techniki Instytutu Historii Nauki Polskiej Akademii Nauk - kierownik prof. dr hab. Andrzej Śródka;
Zakład Metodologii Historii i Historiografii Instytutu Historii Akademii im. Jana Długosza w Częstochowie - kierownik prof. dr hab. Tadeusz Srogosz.
