Dieta proteinowa – dieta odchudzająca autorstwa Pierre Dukana. Dieta znana jest też pod nazwą protal, będącej połączeniem dwóch francuskich wyrazów proteines (proteiny) i alternatives (naprzemiennie) oraz jako dieta Dukana. Główną zasadą diety jest zwiększenie spożycia białek i jednocześnie ograniczenie spożywania węglowodanów i tłuszczy. Brak jest naukowego potwierdzenia skuteczności tej diety[1] a równocześnie istnieją przesłanki świadczące o jej szkodliwości.
Na całym świecie sprzedano ponad 2,5 mln egzemplarzy książek autorstwa Dukana[2].
Spis treści  [ukryj] 
1 Zagrożenia i kontrowersje
2 Założenia diety
2.1 Faza uderzeniowa
2.2 Faza równowagi
2.3 Faza utrwalenia
2.4 Białkowe czwartki
3 Przypisy
4 Linki zewnętrzne
5 Bibliografia
Zagrożenia i kontrowersje[edytuj]

Dieta proteinowa może stanowić zagrożenie dla zdrowia. Jej stosowanie może doprowadzić do problemów z funkcjonowaniem wątroby i nerek oraz osteoporozy[1].
Założenia diety[edytuj]

Dieta dzieli się na kilka etapów.
Faza uderzeniowa[edytuj]
W fazie uderzeniowej dozwolone jest spożywanie tylko i wyłącznie produktów białkowych, o niskiej zawartości tłuszczu 4-5%. Należy też dużo pić – przede wszystkim wody, herbat, dopuszczalne jest także chude mleko. Dozwolone są też wszelkiego rodzaju napoje w wersji light czyli niezawierające cukru. Długość tej fazy to pięć do dziesięciu dni.
Produkty, które można spożywać:[3]
mięso	
konina
chuda wołowina
indyk i kurczak (bez skóry, głównie piersi)
podroby
sola
dorsz
łosoś
tuńczyk
sardynka
makrela
owoce morza
chude wędliny
inne	
jajka (głównie białka)
chudy nabiał (mleko, serek wiejski, twarogi o obniżonej zawartości tłuszczu)
1,5 litra płynów dziennie
Faza równowagi[edytuj]
W tej fazie do produktów białkowych należy dołączyć warzywa. Polega ona na tym, że w jednym dniu należy zjadać warzywa i proteiny, a co drugi dzień same proteiny (naprzemiennie). Faza równowagi powinna trwać aż do momentu uzyskania odpowiedniej wagi.
Faza utrwalenia[edytuj]
Celem tej fazy jest utrzymanie uzyskanej wagi i zapobieżenie efektowi jo-jo. Długość trwania fazy utrwalenia należy obliczyć przyjmując 10 dni na każdy utracony kilogram wagi. W tej fazie do jadłospisu można dołączyć owoce, pełno ziarniste pieczywo i produkty skrobiowe. Dwa razy w tygodniu można jeść dowolny posiłek – nazywany królewską ucztą. Podczas królewskiej uczty jeść można dowolny posiłek, na który ma się ochotę, warunek – bez dokładek. Jeden dzień w tygodniu powinien być dniem wyłącznie białkowym.
Białkowe czwartki[edytuj]
Ostatnia faza tej diety powinna trwać już do końca życia. Polega ona na tym, przez cały tydzień jemy to na co mamy ochotę, a jedynie przez jeden dzień w tygodniu jemy tylko białka. Dr Pierre Dukan proponuje, aby były to czwartki, stąd nazwa – białkowe czwartki. Dodatkowo codziennie powinniśmy jeść do 3 łyżek otrębów owsianych/pszennych.
