Społeczeństwo to podstawowe pojęcie socjologiczne, jednakże niejednoznacznie definiowane. Terminem tym tradycyjnie ujmuje się dużą zbiorowość społeczną, zamieszkującą dane terytorium, posiadające wspólną kulturę, wspólną tożsamość oraz sieć wzajemnych stosunków społecznych. Społeczeństwo ponadto posiada własne instytucje pozwalające mu na funkcjonowanie oraz formę organizacyjną w postaci państwa, plemienia czy narodu.
Termin ten jednak w mowie potocznej często stosuje się dość swobodnie określając różne kategorie czy warstwy społeczne np. "społeczeństwo górników", "społeczeństwo nauczycieli". Używa się też go na określenie całej żyjącej ludzkości, wówczas używa się określenia społeczeństwo globalne.
Typologia społeczeństw[edytuj]

Ze względu na duże różnice pomiędzy współczesnymi i historycznymi społeczeństwami wyróżnia się ze względu na stopień rozwoju społeczeństwa:
tradycyjne
przemysłowe
poprzemysłowe.
W przypadku społeczeństw tradycyjnych, terminem tym określa się formy społeczeństw przedindustrialnych i wyróżnia się różne formy ich rozwoju:
społeczeństwo acefaliczne
społeczeństwo zbieracko-myśliwskie
społeczeństwo rolnicze
społeczeństwo pierwotne
Karol Marks wyróżniał dla tego okresu trzy następujące po sobie formacje społeczne: formację wspólnoty pierwotnej, formację niewolniczą (formacja antyczna i azjatycka) oraz formację feudalną.
W okresie formowania się społeczeństw przemysłowych powstawały takie jego określenia jak:
społeczeństwo masowe
społeczeństwo obywatelskie
społeczeństwo otwarte
społeczeństwo nowoczesne i ponowoczesne
społeczeństwo pluralistyczne
społeczeństwo wielokulturowe
społeczeństwo demokratyczne
społeczeństwo komunistyczne
społeczeństwo totalitarne
społeczeństwo klasowe
społeczeństwo kapitalistyczne
społeczeństwo produkcyjne
społeczeństwo miejskie
społeczeństwo wiejskie
W przypadku społeczeństwa poprzemysłowego, które powstawać zaczęło w drugiej połowie XX wieku, używa się też alternatywnych pojęć:
globalna wioska
społeczeństwo informacyjne
społeczeństwo wiedzy
społeczeństwo mądrości
społeczeństwo innowacyjne
społeczeństwo transgresyjne
społeczeństwo ponowoczesne
społeczeństwo konsumpcyjne
społeczeństwo permisywne
społeczeństwo ryzyka
społeczeństwo sieciowe
W literaturze pojawia się również określenie społeczeństwa zwierzęcego na odróżnienie uspołecznionych zbiorowości ludzkich od nieuspołecznionych zbiorowości tworzonych przez inne gatunki w ujęciu biologicznym.
