Legenda (łac. legenda – to co powinno być przeczytane) jako gatunek literacki – opowieść posługująca się elementami niezwykłości oraz cudowności, związanej z życiem świętych i męczenników. Często osnuta na wątkach ludowych i apokryficznych; rozpowszechniona w średniowieczu. Pierwotnie przekazywana ustnie, następnie zapisywana. Przykładem jest Legenda o świętym Aleksym czy legendy arturiańskie.
Spis treści  [ukryj] 
1 Historia powstania
2 Uogólnienie znaczenia
2.1 Przykłady
2.2 Legenda jako zbiór poglądów
3 Zobacz też
4 Bibliografia
5 Przypisy
Historia powstania[edytuj]
Pierwsze z legend powstały w średniowieczu w celu propagowania wiary chrześcijańskiej. Były one przekazywane z ust do ust, dlatego ulegały ewolucji. Najbardziej znaną legendą z tego okresu jest Złota legenda Jakuba de Voragine (1270).
Acta sanctorum, największy zbiór legend religijnych, powstał w latach 1643-1694 i obejmuje 70 tomów.
Uogólnienie znaczenia[edytuj]

W szerszym znaczeniu legenda jest baśniową opowieścią o historii jakiegoś miejsca lub osoby. Często opowiada o powstaniu jakiegoś miasta lub państwa, może zawierać również zdarzenia historyczne. W tym kontekście wyróżnia się bardziej szczegółowe rodzaje legend, jak legenda miejska czy legenda herbowa.
Przykłady[edytuj]
Legenda o Mistrzu Hiramie opisująca losy legendarnego założyciela masonerii.
Legendy warszawskie Artura Oppmana[1]
Legenda jako zbiór poglądów[edytuj]
W jeszcze szerszym znaczeniu legenda jest zbiorem poglądów na temat jakiejś osoby, miejsca, zdarzenia czy zjawiska funkcjonujących w świadomości społecznej, które są pewną idealizacją lub są wręcz fałszywe. W aspekcie literackim mówi się wówczas o legendzie literackiej lub micie literackim. Przykładem takiego zastosowania terminu "legenda" jest tu tytuł książki Miłosza Legendy nowoczesności[2].
