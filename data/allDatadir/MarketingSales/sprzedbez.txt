Sprzedaż bezpośrednia (ang. direct sale, franc. vente directe) – jedna z form sprzedaży detalicznej. Polega ona na dotarciu przez sprzedawcę bezpośrednio do potencjalnego klienta w jego miejscu zamieszkania, miejscu pracy lub w czasie specjalnie zorganizowanego wyjazdu "turystycznego". Wywodzi się ona z handlu prowadzonego poprzez domokrążców – komiwojażerów.
Spis treści  [ukryj] 
1 Charakterystyka kontaktu z klientem
2 Aspekty prawne
3 Obawy i zagrożenia
4 Zobacz też
5 Przypisy
6 Linki zewnętrzne
Charakterystyka kontaktu z klientem[edytuj]

W dobie kiedy podaż przewyższa popyt sprzedawca stara się nadać oferowanemu towarowi cechy szczególne, które mają stworzyć wrażenie wyjątkowości, przez co skłonić potencjalnego klienta do zakupu. Stosuje się tu następujące formy argumentacji:
oferowany towar jest produktem wyjątkowo innowacyjnym,
oferowany towar jest dostępny tylko w tej formie sprzedaży,
oferowany towar ma znacznie niższą cenę niż na półce sklepowej.
W przypadku towaru oferowanego wyłącznie w tej formie sprzedaży ceny są wyższe niż ceny podobnych produktów oferowanych w sklepach, a przedstawiana argumentacja nie musi polegać na prawdzie.
Sprzedawca może też uzyskać pożądany efekt dzięki pełnej informacji o produkcie, niedostępnej w normalnej sprzedaży sklepowej.
Aspekty prawne[edytuj]

Sprzedawcy zazwyczaj działają na swoje ryzyko i koszt, na podstawie umowy cywilno-prawnej z dostawcą towaru lub usługi. Dostawca zobowiązuje ich do zakupienia towaru oraz zbycia po określonej cenie. Często są zorganizowani w wielopoziomową sieć sprzedawców (ang. multi-level marketing).
W niektórych krajach wprowadzono ograniczenia w sprzedaży bezpośredniej. Polegają one na:
zakazie sprzedaży produktów bądź usług przez osoby nie będące pracownikami dostawcy,
zakazie sprzedaży produktów bądź usług nie będących własnością sprzedawcy, a więc zakazie zmuszania sprzedawcy do ich zakupu w celu dalszej odsprzedaży.
W Polsce towary zakupione w tej formie sprzedaży, zgodnie z obowiązującym prawem, mogą być zwrócone sprzedającemu w ciągu 10 dni od daty zakupu, pod pewnymi warunkami, bez podania przyczyny zwrotu.
Obawy i zagrożenia[edytuj]

Organizacja sprzedawców w wielopoziomowe sieci (MLM) spotyka się z posądzeniem o stosowanie psychomanipulacji[1] oraz technik socjotechnicznych lub metod stosowanych przez sekty.
