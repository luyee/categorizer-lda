The Ring: Krąg (jap. ??? Ringu?) – japoński horror na podstawie powieści Koji'ego Suzuki. Światowa premiera filmu odbyła się 31 stycznia 1998, polska – 15 listopada 2002. The Ring: Krąg jest najbardziej dochodowym horrorem w historii japońskiej kinematografii. Doczekał się kontynuacji The Ring: Krąg 2, Spirala oraz The Ring: Krąg – Narodziny, amerykańskiego remake’u The Ring z Naomi Watts w roli głównej, koreańskiego remake’u Ring Virus oraz gier i mang na jego podstawie.

Opis fabuły[edytuj]

Sadako Yamamura, dziewczynka mieszkająca w sierocińcu, zostaje adoptowana. Jej przybrani rodzice po pewnym czasie zaczynają się nad nią znęcać. Sadako postanawia się zemścić. Nagrywa kasetę, po obejrzeniu której dzwoni telefon, a nieznajomy głos w słuchawce oznajmia, że za siedem dni coś się stanie. Po tygodniu ofiara umiera w tajemniczych okolicznościach.
Wśród japońskich nastolatków krąży legenda o śmiercionośnej kasecie video. Jedną z ofiar kasety jest Tomoko Oishi (Yuko Takeuchi), siostrzenica dziennikarki Reiko Asakawy (Nanako Matsushima). Reiko postanawia zbadać sprawę. Odnajduje śmiercionośną kasetę i ogląda nagranie. Chwilę później dzwoni telefon, zaś w następnych dniach zaczynają dziać się wokół niej dziwne rzeczy. Kobiecie pozostaje coraz mniej czasu, aby rozwiązać zagadkę.
Twórcy[edytuj]

Reżyseria: Hideo Nakata
Scenariusz: Hiroshi Takahashi
Zdjęcia: Junichiro Hayashi
Muzyka: Kenji Kawai
Obsada[edytuj]

Nanako Matsushima jako Reiko Asakawa
Hiroyuki Sanada jako Ryuji Takayama
Rikiya Otaka jako Yoichi Asakawa
Yoichi Numata jako Takashi Yamamura
Yuko Takeuchi jako Tomoko Oishi
Hitomi Sato jako Masami Kurahashi, przyjaciółka Tomoko
Rie Inou jako Sadako Yamamura
Masako jako Shizuko Yamamura
Daisuke Ban jako doktor Ikuma Heihachiro
Katsumi Muramatsu jako Koichi Asakawa
Miki Nakatani jako Mai Takano, uczennica Ryujiego
Nagrody[edytuj]

Nanako Matsushima: (nominacja) Nagroda Japońskiej Akademii Filmowej, najlepsza aktorka 1999
