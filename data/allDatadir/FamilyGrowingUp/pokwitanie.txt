Pokwitanie, dojrzewanie płciowe (łac. pubertas) – okres procesu dojrzewania u człowieka, trwający ok. 4-5 lat, w którym następuje rozwój drugo- i trzeciorzędowych cech płciowych.
Zachodzi przeciętnie w 11-16 roku życia, przy czym u dziewcząt nieco wcześniej niż u chłopców. Nie ma jednak określonego wieku dla pokwitania. Średnio zaczyna się to w wieku 9-14 lat jednak medycyna potwierdza przypadki, w których "objawy" pokwitania występowały na początku wieku szkolnego.
Spis treści  [ukryj] 
1 Początki dojrzewania
2 Pokwitanie cechują
2.1 U dziewcząt
2.2 U chłopców
3 Fazy dojrzewania płciowego
3.1 Dojrzewanie płciowe opóźnione
3.2 Dojrzewanie płciowe przedwczesne
4 Zobacz też
5 Przypisy
Początki dojrzewania[edytuj]

W okresie tzw. wczesnej fazy dojrzewania (między 10 -14 rokiem życia), dokonują się znaczne zmiany w wyglądzie dziecka, w jego potrzebach, zainteresowaniach, konfliktach, zmienia się jego sposób widzenia świata. Dziecko zaczyna rosnąć, pojawiają się trzeciorzędowe cechy płciowe, zmienia się barwa głosu, cera, sposób poruszania się i gestykulacji. Pokwitanie jest ściśle związane z wiekiem kostnym – jego rozpoczęcie można poznać po pojawieniu się trzeszczki kciuka. Pierwsza miesiączka bądź polucja występują w wieku kostnym 13-14 lat.
Proces dojrzewania jest tokiem bardzo indywidualnym. Niektóre cechy i oznaki dojrzałości mogą się pojawiać w innym czasie niż u rówieśników, jak i sam proces może rozpocząć się w diametralnie innym czasie. Zdarzają się przypadki, że w jednej klasie u niektórych dzieci proces dojrzewania jest bardzo zaawansowany i tacy, którzy nie zaczęli jeszcze dojrzewać. To stwarza nowe problemy i podziały w klasie.
Wiek wystąpienia pierwszej miesiączki zależy zarówno od komponentu genetycznego (około 50% udziału) jak również czynników środowiskowych takich jak odżywianie. Menstruacja pojawia się prędzej u dzieci cięższych niż lżejszych. [1] [2]
Pokwitanie cechują[edytuj]

U dziewcząt[edytuj]
produkcja estrogenów i progesteronu w jajnikach – pierwszym hormonem jest estriol, występujący już u 10-letnich dziewczynek;
powiększenie zewnętrznych narządów płciowych;
telarche – dojrzewanie gruczołów sutkowych;
pubarche – owłosienie łonowe (zazwyczaj ok. 2 lat po rozpoczęciu rozwoju sutków), pojawia się również owłosienie pachowe;
menarche – pierwsza miesiączka, jednak pierwsze cykle są zazwyczaj bezowulacyjne;
pokwitaniowy skok wzrostu.
U chłopców[edytuj]
rozpoczęcie spermatogenezy i produkcji testosteronu w jądrach;
powiększenie penisa, moszny i jąder;
pojawienie się guzków piersiowych (ginekomastia);
owłosienie łonowe i pachowe, później również owłosienie twarzy (często również na nogach, rękach, brzuchu i klatce piersiowej);
wzrost masy mięśniowej (zwłaszcza w okolicach obręczy barkowej) i siły fizycznej;
pojawiają się polucje – nocne wytryski nasienia, często związane ze snami o tematyce erotycznej;
gwałtowny skok wzrostu;
mutacja głosu.
W okresie pokwitania następuje zwiększenie pulsacyjnego wydzielania GnRH, prowadzące do zwiększonego wydzielania LH i FSH i w efekcie do zwiększenia wydzielania sterydów płciowych.
Fazy dojrzewania płciowego[edytuj]

Fazy	Dziewczęta	Chłopcy
Wiek	Pokwitanie cechują:	Wiek	Pokwitanie cechują:
Dziecięca	8-12 lat	Brak oznak dojrzewania.	9-12 lat	Brak oznak dojrzewania.
Zwiastunów pokwitania	8-14 lat
(średnio w 11 roku życia)	• przyrost wysokości i masy ciała
• poszerzenie i uwypuklenie otoczki brodawki sutkowej
• pojawienie się delikatnych włosów na skórze zewnętrznych części warg sromowych	9-15 lat
(średnio w 11 roku życia)	• powiększenie się jąder i moszny
• pojawiają się proste i cienkie włosy u podstawy członka
Przedpokwitaniowa	9-15 lat
(średnio w 12 roku życia)	• przyrost wielkości ciała
• piersi stają się okrąglejsze i pełniejsze
• otoczka oraz brodawka sutkowa nabiera wyraźnej pigmentacji
• powiększa się owłosienie łonowe- staje się grubsze i ciemniejsze
• biodra poszerzają się
• pojawia się także wydzielina z pochwy	11-16 lat
(średnio w 12 roku życia)	• rozwój jąder i moszny
• zwiększenie prącia
• włosy łonowe stają się grubsze oraz ciemniejsze
• struny głosowe rozrastają się- głos staje się niższy
• gwałtowny przyrost wzrostu
Pokwitania właściwego	10-16 lat
(średnio w 13 roku życia)	• pojawia się owłosienie pachowe
• wyraźnie zarysowane piersi
• otoczka brodawki sutkowej i brodawka o ciemnym zabarwieniu
• owłosienie łonowe zaczyna przybierać kształt trójkąta
• wiele dziewcząt w tej fazie zaczyna miesiączkować	12-18 lat
(średnio w 14. roku życia)	• intensywny skok wzrostu trwa
• ramiona i klatka piersiowa poszerza się, sylwetka staje się bardziej umięśniona
• członek powiększa się
• pojawia się wyraźne owłosienie łonowe i pachowe
• zaczyna się pojawiać zarost nad górną wargą, na policzkach, a także na brodzie
• jądra zaczynają wytwarzać plemniki
• pierwszy raz występuje wytrysk nasienia.
Młodzieńcza	12-19 lat
(średnio w 15 roku życia)	•sylwetka staje się kobieca
• piersi w pełni rozwinięte
• otoczka sutkowa wtapia się w linię piersi
• owłosienie łonowe ma kształt trójkąta
• włosy łonowe stają się grube, gęste oraz skręcone
• jajeczkowanie oraz miesiączkowanie występuje regularnie
• osiągnięta zostaje też ostateczna wysokość ciała	14-20 lat
(średnio w 17 roku życia)	• męska, umięśniona sylwetka
• narządy płciowe oraz owłosienie łonowe osiągają wygląd jak u osoby dorosłej
• często pojawia się owłosienie brzucha i klatki piersiowej
• przyrost wysokości ciała zmniejsza się
• zarost na twarzy staje się mocniejszy
Dojrzewanie płciowe opóźnione[edytuj]
Zaburzenie rozwojowe polegające na występowaniu charakterystycznego owłosienia oraz trzeciorzędowych cech płciowych dwu lub trzy letnim opóźnieniem w porównaniu z przeciętną populacją. Przyczyną opóźnionego dojrzewania płciowego mogą być uwarunkowania genetyczne bądź chorobowe lub przyjmowanie leków. W przypadku dziewcząt podstawowym symptomem jest brak miesiączki po 16 roku życia, natomiast u chłopców niewystępowanie nocnych wytrysków nasienia po 16-17 roku życia.
Dojrzewanie płciowe przedwczesne[edytuj]
Zaburzenie rozwojowe, polegające na występowaniu charakterystycznego typu owłosienia oraz trzeciorzędowych cech płciowych przed upływem 9 roku życia u dziewcząt oraz 10 u chłopców. Może być ono uwarunkowane genetycznie, hormonalnie albo lekami.
Zobacz też[edytuj]
