Dojrzewanie – okres życia między dzieciństwem a dorosłością, charakteryzujący się przeobrażeniami w budowie i wyglądzie ciała (dojrzewanie biologiczne), psychice - kształtowaniu osobowości (dojrzewanie psychiczne), postawach wobec własnej i drugiej płci (dojrzewanie psychoseksualne), pełnieniu roli społecznej (dojrzewanie społeczne).
Dojrzewanie jest uzależnione od czynników genetycznych, płciowych, środowiskowych, klimatycznych, kulturowych. Nazywane jest również "adolescencją" i "moratorium psychospołecznym".
Spis treści  [ukryj] 
1 Fazy dojrzewania
2 Problemy okresu dojrzewania
2.1 Medyczne
2.2 Psychospołeczne
3 Zobacz też
Fazy dojrzewania[edytuj]

Przygotowawcza faza przedpokwitaniowa (prepubertalna) – trwa około 2 lata, początek pokwitania ma przebieg utajony i rozpoczyna się między 6 a 8 rokiem życia, stopniowo nasilając się.
Faza dojrzewania właściwego (pubertalna) – trwa około 4 lat, pomiędzy 10. a 16. rokiem życia.
Popokwitaniowa faza dorastania (postpubertalna) - w większości przypadków ma miejsce między 18. a 25. rokiem życia.
Problemy okresu dojrzewania[edytuj]

Medyczne[edytuj]
W związku z wahaniami poziomu hormonów, a zwłaszcza androgenów, często pojawia się potliwość, oraz zmiany skórne w postaci trądziku młodzieńczego.
Częsta w tym wieku jest depresja (np. w wyniku braku akceptacji w grupie rówieśniczej).
U dziewcząt może wystąpić anoreksja i bulimia.
Gwałtowny wzrost przyczynia się do osłabienia układu odpornościowego,
Psychospołeczne[edytuj]
Potrzeba akceptacji w grupie rówieśniczej (a także ciekawość, uczucie "dorosłości" lub inny czynnik psychologiczny) może skłaniać nastolatków do zainteresowania używkami (alkohol, papierosy, narkotyki)
Duża potrzeba niezależności zachęca młodzież do buntu przeciwko rodzicom, wyrażanego np. przez uczestnictwo w subkulturach młodzieżowych, wagary, konflikty z prawem bądź zainteresowanie sektami
Narastający popęd seksualny może wywoływać poczucie winy, zwłaszcza u młodzieży wychowanej w konserwatywnym środowisku
