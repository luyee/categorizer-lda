Koncepcja rozwoju intelektualnego (Jeana Piageta) – opiera się na założeniu, że inteligencja jest rozwiniętą formą adaptacji biologicznej, w wyniku której dochodzi do strukturalizowania procesów poznawczych.
Przystosowanie jest rozpatrywane zatem w kategoriach poznawczych – jest zrównoważeniem procesów asymilacji i akomodacji. Zdolność dopasowywania wzrasta dzięki wzrastającej złożoności i stałości struktur poznawczych, które rozwijają się na bazie struktur odziedziczonych (odruchy bezwarunkowe) i tworzą schematy składające się na wiedzę człowieka.
Koncepcja ta została stworzona przez szwajcarskiego psychologa Jana Piageta.
Spis treści  [ukryj] 
1 Etapy rozwoju poznawczego
1.1 Okres sensoryczno-motoryczny (inteligencji praktycznej)
1.2 Okres wyobrażeń przedoperacyjnych (inteligencji reprezentującej)
1.3 Okres operacji konkretnych
1.4 Okres operacji formalnych
2 Zobacz też
3 Bibliografia
Etapy rozwoju poznawczego[edytuj]

Okres sensoryczno-motoryczny (inteligencji praktycznej)[edytuj]
Od urodzenia do ~ 2 roku życia
przedmiotem poznania są stosunki przestrzenne między przedmiotami w otoczeniu dziecka;
schematy, które kształtują się w tym okresie:
schemat stałego przedmiotu, 8, 9 – 12 m.ż. (założenie o jego istnieniu mimo zniknięcia z pola widzenia);
schemat uniwersalnej przestrzeni (niezależnej od doznań czuciowych);
schemat następstwa czasowego (umożliwiający rejestrowanie kolejności zdarzeń);
schemat przyczynowości (system umożliwiający osiąganie pożądanych stanów rzeczy)
stopniowy wzrost świadomości sensorycznej i motorycznej
dominacja czynności odruchowych, głównym osiągnięciem rozwojowym jest powstanie struktury umożliwiającej przemieszczanie się z miejsca na miejsce – "praktyczna grupa przekształceń";
słabo rozwinięta pamięć;
kształtujące się wyodrębnianie siebie od środowiska;
kształtowanie się pojęcia istnienia
Fazy okresy sensomotorycznego wg Piaget (Bee, 2004).
Faza	Wiek w miesiącach	Określenie Piageta	Charakterystyka
1	0 – 1	Odruchy	Powolna zmiana prymitywnych schematów pod wpływem akomodacji; brak naśladowania; brak łączenia informacji z różnych zmysłów.
2	1 – 4	Reakcje kołowe pierwotne	Dalsza akomodacja podstawowych schematów (ssanie, chwytanie, patrzenia); początek koordynowania schematów z różnych zmysłów.
3	4 – 8	Reakcje kołowe wtórne	Większa świadomość zdarzeń, początek uczenia metodą 'prób i błędów'; początek rozumienia 'pojęcia przedmiotu'.
4	8 -12	Koordynacja schematów	Wyraźne zachowania intencjonalne; naśladowanie nowych zachowań; transfer intermodalny.
5	12 – 18	Relacje kołowe trzeciego rzędu	Początek 'eksperymentowania' z zabawami i manipulowaniem przedmiotami.
6	18 – 24	Początki reprezentacji myślowej	Rozwój użycia symboli w celu reprezentowania przedmiotów i zdarzeń.
Okres wyobrażeń przedoperacyjnych (inteligencji reprezentującej)[edytuj]
Trwa od 2 do 7 roku życia.
myślenie konkretno-wyobrażeniowe (za pomocą obrazów), intuicyjne i impulsywne
intensywny rozwój języka
rozwój pojęć
przyswajanie znaków i symboli
rozumowanie oparte na zdarzeniach zewnętrznych (a nie na operacjach logicznych), które cechuje:
nieodwracalność – brak zdolności przekształceń
egocentryzm
centracja
animizm
artyficjalizm
antropomorfizm
sprawiedliwość immanentna
interioryzacja – przekształcanie czynności faktycznych w umysłowe, a którego przejawami są:
odroczone naśladownictwo
zabawa symboliczna
wyobrażanie sobie – wywoływanie obrazów umysłowych
mowa wewnętrzna
kształtująca się zdolność do antycypowania przyszłości
Okres operacji konkretnych[edytuj]
Trwa ~ 7 – 11, 12 rok życia.
myślenie słowno-logiczne
wykształcone pojęcie stałości ilości
odwracalność operacji umysłowych
przyswojenie pojęć logicznych oraz zdolność do klasyfikacji hierarchicznej
brak myślenia abstrakcyjnego
możliwość dokonywania kategoryzacji
rozumienie relacji
Okres operacji formalnych[edytuj]
Trwa od ~ 12 roku życia
myślenie hipotetyczno-dedukcyjne
rozwój myślenia abstrakcyjnego
dominacja inteligencji werbalnej
Krytyka tez Piageta dotyczących stadiów rozwoju myślenia, doprowadziła wielu badaczy do wyodrębnienia jeszcze jednego stadium myślenia – stadium myślenia postformalnego. Krytyka ta oparta była zarówno na nowszych rozstrzygnięciach teoretycznych, jak i na danych empirycznych.
