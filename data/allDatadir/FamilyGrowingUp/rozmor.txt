Rozwój moralny – proces przemian osobowości człowieka, prowadzących do uformowania się pewnego systemu wartości i odpowiadających mu reguł postępowania. Posiada dwa poziomy – poznawczy (rozumowanie, oceny moralne) i behawioralny (działanie moralne).
Etapy rozwoju moralnego wg Jean'a Piaget'a
anomia moralna (...- 2 rok życia) – amoralizm, brak świadomości i motywacji moralnej;
heteronomia moralna (2-9 r.ż.) – nakazy regulujące zachowanie są dane z zewnątrz, trwałe, niezmienne (sankcje zewnętrzne są głównym powodem przestrzegania reguł moralnych);
faza egocentryzmu (2-5 r.ż.) – niezdolność rozumienia cudzych stanów psychicznych, projektowanie na innych własnych emocji i dążeń, działanie zmierzające do uniknięcia kary i uzyskania nagrody;
faza konformizmu (5-9 r.ż.) – działanie ukierunkowane na podziw, uznanie innych, akceptację, pojawia się stres wynikający z konfliktu postępowania z wymogami moralnymi, wykształca się zdolność oceny zachowania innych;
socjonomia moralna (9-13 r.ż.) – akceptacja norm obowiązujących w grupie, bez uznania ich za własne;
moralność partykularystyczna;
konwencjonalizm;
autonomia moralna (13-21 r.ż.) – postępowanie według norm ze względu na ich wewnętrzne aprobowanie i uznanie za własne;
pryncypializm (13-15 r.ż.) – zewnętrzne wzory zostają zinternalizowane i stają się własnymi postawami wyznaczającymi zachowanie;
racjonalizm (15-17 r.ż.) – szukanie sensu uprzednio zaakceptowanych norm, analizowanie przyczyn przestrzegania norm i ich celów;
idealizm moralny (17-21r.ż.) – moralność ma charakter świadomy i refleksyjny, problemy moralne są rozstrzygane z punktu widzenia przyjętego systemu wartości, orientacja na cele społeczne, układem odniesienia są ideały i wiedza.
