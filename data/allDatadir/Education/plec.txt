Edukacja zróżnicowana ze względu na płeć (ang. single-sex education) - sposób kształcenia opierający się na pedagogicznym założeniu, że chłopcy i dziewczęta od pewnego wieku uczą się i rozwijają inaczej i potrzebują innego podejścia w szkole. Celem tego modelu edukacyjnego jest wyrównanie szans edukacyjnych obu płci.
Spis treści  [ukryj] 
1 Formy edukacji zróżnicowanej
2 Historia
3 Wymieniane zalety
4 Wymieniane wady
5 Badania naukowe
6 Edukacja zróżnicowana nieformalna
7 Edukacja zróżnicowana na świecie
7.1 Edukacja zróżnicowana w USA
7.2 Edukacja zróżnicowana w Europie
7.2.1 W Polsce
7.3 Edukacja zróżnicowana w innych krajach świata
8 Stowarzyszenia
9 Zobacz też
10 Przypisy
Formy edukacji zróżnicowanej[edytuj]

Edukacja zróżnicowana uwzględnia różne formy jej realizacji:
tworzenie klas zróżnicowanych (dual academies) na wybrane przedmioty
tworzenie odrębnych placówek dla chłopców i dla dziewcząt[1].
Historia[edytuj]

Edukacja zróżnicowana dominowała do połowy XX w., szczególnie w szkolnictwie średnim i wyższym.
W latach sześćdziesiątych XX wieku w krajach Europy Zachodniej w Stanach Zjednoczonych, Kanadzie, Australii i Nowej Zelandii niemal całkowicie zastąpiono model zróżnicowany modelem koedukacyjnym. Wobec krytyki tego modelu część szkół prywatnych powraca do rozdziału płci[2].
Na początku XXI w. w edukacji zróżnicowanej pojawił się termin antropologii diadycznej. Według tej koncepcji płeć różnicuje ludzi tak bardzo, że każda z obu płci posiada swoją własną "antropologię"[3].
Wymieniane zalety[edytuj]

Wśród zalet edukacji zróżnicowanej ze względu na płeć, zwolennicy tej koncepcji wymieniają:
większą wydajność w nauce zarówno chłopców jak i dziewczyn
szacunek dla etapów dojrzewania każdej płci
metodykę kształcenia lepiej dostosowaną do płci
brak zachowań rywalizacyjnych, aby "zaistnieć", "pokazać się" osobom drugiej płci[4]
Wymieniane wady[edytuj]

Wady edukacji rozdzielnej, na jakie wskazują jej przeciwnicy, to:
brak integracji pomiędzy osobami różnej płci w szkole.
brak przygotowania młodzieży do współpracy z osobami płci przeciwnej w życiu dorosłym.
Badania naukowe[edytuj]

Większość badań wskazuje, że choć istnieją drobne różnice w budowie mózgu osobnika płci męskiej i żeńskiej, to wynikające stąd różnice w percepcji i przetwarzaniu informacji przez chłopców i dziewczęta są znacznie mniejsze niż indywidualne różnice między dziećmi tej samej płci. W przypadku osób dorosłych różnice sprawności intelektualnej między płciami przestają mieć jakiekolwiek znaczenie[5].
Przeprowadzone w Wielkiej Brytanii badania nie wykazały, aby chłopcy lub dziewczęta wybierali inne przedmioty, lub mieli lepsze wyniki w nauce w zależności od tego, czy uczą się w szkołach koedukacyjnych czy realizujących koncepcję edukacji zróżnicowanej. Istnieją bardzo dobre szkoły oparte na obu tych koncepcjach. Podstawowymi czynnikami są zdolności uczniów, środowisko, z jakiego się wywodzą oraz kwalifikacje nauczycieli. Autorzy przytaczanego badania przebadali szczegółowo argumenty zwolenników edukacji zróżnicowanej i stwierdzili, że zazwyczaj są to argumenty nieadekwatne lub wybiórczo przedstawiane[6].
Dotyczy to np. badań naukowych prowadzonych od początku lat 90. mających dowodzić[7], że dzieci ze szkół zróżnicowanych ze względu na płeć osiągają lepsze rezultaty niż dzieci ze szkół mieszanych.
O społecznych korzyściach płynących z edukacji zróżnicowanej pisał np. amerykański badacz Cornelius Riordan powołując się na socjologa społecznego Jamesa Colemana[8].
Edukacja zróżnicowana nieformalna[edytuj]

Istnieje szereg organizacji promujących edukację zróżnicowaną ze względu na płeć. Należą do nich m.in. Federacja Skautingu Europejskiego czy ZHR.
Na stronie FSE czytamy: Aby stworzyć dobre warunki dla wychowania chłopców i dziewcząt, i uszanować naturalne zróżnicowanie rozwoju psychofizycznego obu płci, Stowarzyszenie postanowiło zaproponować rodzicom umieszczenie dziewcząt w jednostkach żeńskich, a chłopców w jednostkach męskich[9].
Edukacja zróżnicowana na świecie[edytuj]

Edukacja zróżnicowana w USA[edytuj]
W USA w roku 2001 wprowadzono poprawki do uchwalonej w 1972 roku ustawy edukacyjnej, które zniosły wczesniejszy nakaz koedukacji w szkołach publicznych. Przeznaczono również 450 mln USD rocznie na wsparcie edukacji zróżnicowanej w tych szkołach.
W rezultacie liczba szkół zróżnicowanych wzrosła z 4 w 1998 r. do 540 w 2009 r., według danych ze strony internetowej National Association for Single Sex Public Education[10]
Edukacja zróżnicowana w Europie[edytuj]
Jak podaje raport Komisji Europejskiej o edukacji w Europie z grudnia 2009[1], w Europie jedynie w kilku krajach istnieją publiczne szkoły zróżnicowane:
ponad 500 w Wielkiej Brytanii
120 w Irlandii
27 w Grecji
25 na Malcie
Jak podaje raport[1], w Wielkiej Brytanii i Irlandii istnieje tradycja uważana szkół zróżnicowanych za "lepsze".
W Irlandii widać spadek popularności edukacji zróżnicowanej. W 1975 r. 60% dzieci uczyło się w podstawówkach zróżnicowanych, w 2005 r. - 20%.
Jak podaje raport[1], w całej Europie istnieją prywatne szkoły zróżnicowane. W większości przypadków są to szkoły religijne (katolickie, protestanckie lub muzułmańskie).
W Polsce[edytuj]
Wiele szkół w Polsce przyjęło model edukacji zróżnicowanej. Są to np.
Prywatna Żeńska Szkoła im. Cecylii Plater-Zyberkówny w Warszawie
Gimnazjum i Liceum Sióstr Nazaretanek w Warszawie - szkoła żeńska [2]
Niepubliczna Szkoła Podstawowa Szkrzydła w Lublinie - posiada klasy zróżnicowane [3]
Placówki Stowarzyszenia Sternik
Jednym ze stowarzyszeń promujących edukację zróżnicowaną w Polsce jest Stowarzyszenie Sternik[11] [12], natomiast Instytut Nauk o Wychowaniu Uniwersytetu Pedagogicznego w Krakowie oferuje nowe studia podyplomowe w tym zakresie.
W dniach 7-8 października 2011 w Warszawie odbył się światowy kongres edukacji zróżnicowanej[13], na którym wystąpiło ponad trzydziestu prelegentów z całego świata [14].
Edukacja zróżnicowana w innych krajach świata[edytuj]
W Izraelu większość szkół religijnych jest zróżnicowana
W Korei Południowej wiele szkół publicznych jest zróżnicowanych ze względu na płeć.
Stowarzyszenia[edytuj]

Najważniejsze stowarzyszenia oraz strony promujące ten model kształcenia:
NASSPE, National Association for Single Sex Public Education (ang.). [dostęp 03.06.2011].
European Association of Single Sex Education (ang.). [dostęp 03.06.2011].
Forum Edukacji Zróżnicowanej (hiszp.). [dostęp 07.06.2011].
Girls' Schools Association (GSA) (ang.). [dostęp 03.06.2011].
International Boys' Schools Coalition (IBSC) (ang.). [dostęp 03.06.2011].
Prawo do wyboru modelu edukacji (ang.). [dostęp 03.06.2011].
Edukacja zróżnicowana (hiszp.). [dostęp 03.06.2011].
Forum o edukacji zróżnicowanej (hiszp.). [dostęp 03.06.2011].
Boys Education (niem.). [dostęp 03.06.2011].[ ]
Fomento de Centros de Ensenanza: Edukacja zróżnicowana w Hiszpanii (hiszp.). [dostęp 03.06.2011].
