Pamiętnik (ang. The Notebook) – amerykański melodramat z 2004 roku w reżyserii Nicka Cassavetesa, na podstawie scenariusza Jana Sardiego, oparty na powieści Nicholasa Sparksa o tym samym tytule.
Spis treści  [ukryj] 
1 Opis fabuły
2 Krytyka
3 Wyróżnienia
4 Linki zewnętrzne
Opis fabuły[edytuj]

Cierpiąca na Alzheimera Allie mieszka w domu opieki społecznej. Nie pamięta wydarzeń z przeszłości, nie rozpoznaje nawet członków rodziny. Jej mąż Noah nie rezygnuje jednak z walki o żonę i stara się pomóc jej odzyskać utracone wspomnienia, niestety na próżno.
W końcu decyduje się on każdego dnia czytać jej na głos historię miłości dwóch młodych serc, która porusza Allie do głębi. Nie zdaje sobie ona jednak sprawy z tego, że jest to ich własna historia. Młodziutka Allie,bogata dziewczyna z miasta, poznaje podczas wakacji spędzanych w Seabrook (Karolina Północna) niezamożnego i nieokrzesanego chłopca z prowincji Noaha. Nastolatkowie zakochują się w sobie i pomimo dzielących ich różnic szybko dostrzegają, że łącząca ich miłość jest wyjątkowa i rozkoszują się beztroskim i ekscytującym latem na wsi. Jednak rodzice Allie z niepokojem przypatrują się ich związkowi. Kiedy zauważają, że dla Allie to uczucie jest czymś więcej niż tylko letnim romansem, niezwłocznie zabierają ją z powrotem do miasta. Każdego dnia przez cały rok Noah pisze do ukochanej romantyczne listy, lecz Allie nie otrzymuje żadnego z nich, gdyż ponieważ zatrzymuje je jej matka. Po upływie roku Noah zaciąga się do wojska i walczy po stronie Ameryki w drugiej wojnie światowej. Wróciwszy remontuje dom, w którym podczas pamiętnego lata przeżyli swój pierwszy raz . Noah wciąż ją kocha i mimo związków z innymi kobietami nie potrafi o niej zapomnieć.
W tym samym czasie Allie poznaje Lona Hammonda, żołnierza pochodzącego tak jak ona z bogatego domu i pod naciskiem jego i rodziny zaręcza się z nim. Pomimo wszystkich obietnic i bogactwa nie jest naprawdę szczęśliwa. Gdy widzi w gazecie zdjęcie Noaha stojącego przed samodzielnie zbudowanym domem, który chce wystawić na sprzedaż, głęboko skrywana tęsknota kieruje ją z powrotem do Seabrook. Allie tłumaczy swojemu narzeczonemu, że musi załatwić ważne sprawy. Lon zgadza się na jej wyjazd, ale ma złe przeczucia. W Seabrook Allie nareszcie spotyka Noaha i stara się podczas pobieżnej rozmowy wytłumaczyć mu, że chodzi jej tylko o zamknięcie tamtego rozdziału życia. Ta rozmowa nie kończy się jednak tak szybko, bo Allie czuje się przy Noahu znowu wolna i szczęśliwa. Liczne romantyczne wydarzenia powodują, że Allie spontanicznie przedłuża swój pobyt w Seabrook, gdzie mieszka nie w hotelu, lecz z Noahem. Uczucie powraca i po długich rozterkach decyduje się ona wybrać miłość swojego życia, Noaha. Gdy Allie słyszy historię przeczytaną przez Noaha, powracają wspomnienia i poznaje prawdę, że młoda dziewczyna z pamiętnika to ona sama. Niestety wspomnienia szybko ulatują, gdyż choroba znowu daje o sobie znać.
Noah traci nadzieję, że będzie jeszcze kiedykolwiek w stanie odzyskać ukochaną i dostaje w nocy zawału serca. W rocznicę ślubu odwiedza Allie w jej pokoju i rozmawia z nią. Gdy Allie wypowiada jego imię, Noah wie, że wspomnienie o nim przetrwało w niej. Allie pyta Noaha, co zrobi, gdy ona nie będzie w stanie go sobie przypomnieć. Noah odpowiada, że zawsze będzie przy niej. Wyznają sobie miłość, następnie Noah kładzie się obok swojej ukochanej i oboje zasypiają.
Krytyka[edytuj]

 film-dienst
Ten opowiedziany zaskakująco subtelnie i spokojnie film wyzwala wielkie emocje. Podczas oglądania go nie traci się świadomości, że miłość potrafi czasem zwyciężyć nawet śmierć.
 Gala
Wspaniała historia o miłości.
Wyróżnienia[edytuj]

Gena Rowlands zdobyła Złotego Satelitę jako najlepsza aktorka drugoplanowa. Ryan Gosling i Rachel McAdams zdobyli nagrodę MTV Movie Award za najlepszy filmowy pocałunek (Best Kiss). Rachel Adams była nominowana do MTV Movie Award jako najlepsza aktorka. Film zdobył nagrodę Teen Choice Award w wielu kategoriach. Aaron Zigman zdobył BMI Film Music Award.
