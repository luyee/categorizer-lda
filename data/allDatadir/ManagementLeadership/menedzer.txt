Menedżer, menadżer, zarządca[1] (ang. manager) – osoba, której podstawowym zadaniem jest realizacja procesu zarządzania – podejmowanie decyzji, planowanie i organizowanie.
Wyrazem "menedżer" można określić każdą osobę, która podejmuje decyzje, lecz najczęściej używa się ten wyraz dla określenia osoby, która jest zatrudniona w różnych przedsiębiorstwach lub organizacjach i realizuje lub uczestniczy w procesie zarządzania. Menedżerowie jako przedstawiciele kadry zarządzającej cechują się poczuciem odpowiedzialności, strategicznego myślenia i przewidywania.
Menedżerów można podzielić według szczebli:
najwyższego szczebla (np. prezydent, prezes)
średniego szczebla (np. kierownik działu)
pierwszej linii (ang. front line manager) (np. brygadzista).
Menedżerów można także podzielić według obszarów zarządzania np. menedżerowie finansów, zasobów ludzkich, administracji i public relations. Aby menedżer mógł pełnić swój zawód musi posiadać różne umiejętności niekoniecznie związane z dziedziną, którą zarządza. Menedżerowi, którzy nie mają wykształcania w zakresie zarządzani (nawet czasami nieposiadający żadnego wykształcenia), mogą sprawować swój zawód dzięki przede wszystkim rozwiniętym umiejętnościom konceptualnym oraz interpersonalnym[potrzebne źródło].
Oprócz perspektywy mikro, czyli perspektywy organizacyjnej, analizuje się miejsce i rolę menedżerów w nowoczesnych społeczeństwach w perspektywie makro. Menedżerowie uznawani są wówczas za klasę społeczną. Klasa menedżerów jest zróżnicowana i dzieli się na mniejsze klasy zwane mikroklasami. Są one wydzielane na podstawie miejsca w społecznym podziale pracy i podziale ekonomicznej własności.
Pod względem wysokości wynagrodzenia menedżerów występuje silnie zróżnicowane. Jego wysokość zależy od koniunktury w gospodarce a także od jej sektora, w którym pracuje[2].
