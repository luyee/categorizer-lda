Dizajn (design[1]) – termin potoczny powszechnie wiązany z dziedzinami grafiki użytkowej i wzornictwa przemysłowego oraz projektowania w technice.
Oryginalnie pochodzi z łac. designare: 'wyznaczać', 'mianować'; wł. disegno: 'rysunek', 'wzór'; fr.: désigner. W późniejszym czasie pojęcie został przejęty przez inne języki, a we współczesnym zastosowaniu upowszechnił się poprzez angielskie słowo "design".
Ma tak szerokie znaczenia jak:
plan, rysunek stworzony dla pokazania wyglądu lub/i funkcji budynku, ubrania lub dowolnego obiektu zanim powstanie
akt tworzenia danego planu / rysunku
układ linii lub kształtów tworzących wzór lub dekorację
rezultat planu, intencji, zamiaru, rzecz projektowana
Spis treści  [ukryj] 
1 Dziedziny
2 Historia dizajnu w Polsce
2.1 Polskie uczelnie kształcące w kierunku projektowanie/wzornictwo przemysłowe
2.2 Polskojęzyczne magazyny o dizajnie
3 Zobacz też
4 Przypisy
Dziedziny[edytuj]

grafika użytkowa
projektowanie produktu/wzornictwo przemysłowe
architektura wnętrz
multimedia
moda
Historia dizajnu w Polsce[edytuj]

Instytucją mającą niezwykły wpływ na rozwój projektowania w Polsce miało stowarzyszenie Warsztaty Krakowskie powstałe w 1913 roku. Zajmowało się ono takimi dziedzinami jak projektowanie mebli, metalu, galanterii skórzanej, tkactwem, zabawkarstwem, introligatorstwem, batikiem i farbiarstwem. Do stowarzyszenia należeli tak wybitni twórcy jak Wojciech Jastrzębowski, Karol Homolacs, Zofia Stryjeńska, Bonawentura Lenart, Antoni Buszek, Józef Czajkowski, Karol Stryjeński, Kazimierz Młodzianowski. a związani z nim byli m.in.: Karol Tichy, Eleonora Plutyńska. Dowodem międzynarodowego uznania dla Warsztatów Krakowskich był ogromny sukces podczas Międzynarodowej Wystawie Sztuk Dekoracyjnych i Nowoczesnego Przemysłu w Paryżu w 1925 roku, gdzie Polacy w tym wielu twórców Warsztatów Krakowskich otrzymali aż 189 wyróżnień. Po rozwiązaniu Warsztatów Krakowskich, w 1926 r., powołano w Warszawie Spółdzielnię Artystów Ład. W 1950 roku powstał założony przez profesor Wandę Telakowską Instytut Wzornictwa Przemysłowego (IWP), jedna z pierwszych instytucji zajmujących się wzornictwem przemysłowym w Europie. W instytucie powstawały pierwsze powojenne projekty dla wszystkich gałęzi polskiego przemysłu.
W 1963 został utworzony Wydział Form Przemysłowych na Akademii Sztuk Pięknych w Krakowie jako pierwsza w Polsce szkoła wzornictwa. Wydział prowadzi kształcenie w zakresie sztuki projektowania o kierunku wzornictwo ze specjalnościami projektowanie produktu oraz komunikacji wizualnej. Pierwszy Wydział Wzornictwa Przemysłowego powołano w 1977 w warszawskiej ASP. Wybitnymi przedstawicielami polskiego dizajnu związanymi z warszawską uczelnią byli: Jerzy Sołtan, Lech Tomaszewski, Andrzej Jan Wróblewski.
Polskie uczelnie kształcące w kierunku projektowanie/wzornictwo przemysłowe[edytuj]
Akademia Sztuk Pięknych w Gdańsku
Akademia Sztuk Pięknych w Katowicach
Akademia Sztuk Pięknych w Krakowie
Akademia Sztuk Pięknych w Łodzi
Akademia Sztuk Pięknych w Warszawie
Akademia Sztuk Pięknych we Wrocławiu
Politechnika Białostocka - Wydział Architektury
Politechnika Koszalińska
Uniwersytet Pedagogiczny im. Komisji Edukacji Narodowej w Krakowie
Uniwersytet Artystyczny w Poznaniu
Uniwersytet Technologiczno-Przyrodniczy im. Jana i Jędrzeja Śniadeckich w Bydgoszczy
Zachodniopomorski Uniwersytet Technologiczny w Szczecinie - Wydział Budownictwa i Architektury - Katedra Rysunku, Malarstwa i Rzeźby
Politechnika Radomska im. Kazimierza Pułaskiego - Wydział Materiałoznawstwa, Technologii i Wzornictwa
Wyższa Szkoła Sztuki Użytkowej w Szczecinie - Wydział Architektury Wnętrz
Wyższa Szkoła Sztuki i Projektowania w Łodzi - Wydział Wzornictwa
Gliwicka Wyższa Szkoła Przedsiębiorczości - Kierunek Wzornictwo
Politechnika Śląska - Wydział Architektury
Polskojęzyczne magazyny o dizajnie[edytuj]
2+3D, Machina Design
