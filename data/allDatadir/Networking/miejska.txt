Miejska sieć komputerowa, MAN (ang. Metropolitan Area Network) – duża sieć komputerowa, której zasięg obejmuje aglomerację lub miasto. Tego typu sieci używają najczęściej połączeń światłowodowych do komunikacji pomiędzy wchodzącymi w jej skład rozrzuconymi sieciami LAN.
Sieci miejskie są budowane przede wszystkim przez duże organizacje rządowe, edukacyjne lub prywatne, które potrzebują szybkiej i pewnej wymiany danych pomiędzy punktami w ramach miejscowości bez udziału stron trzecich.
Przykładem sieci miejskich są sieci budowane przez ośrodki akademickie, które oprócz łączenia budynków uniwersyteckich w ramach kampusu muszą także połączyć ośrodki poza głównymi zabudowaniami. Takie sieci mają też połączenia WAN do innych uniwersytetów oraz często do Internetu.
Do technologii używanych przy budowaniu takich sieci należą ATM, FDDI, SMDS oraz ostatnio Gigabit Ethernet. Tam gdzie niemożliwe jest użycie połączeń światłowodowych często stosuje się bezprzewodowe połączenia radiowe, laserowe lub podczerwone.
Wiele dużych sieci rozpoczęło swoją działalność jako sieci miejskie. W Polsce, przykładem była sieć POL-34 (będąca podstawą rządowego projektu PIONIER), powstała w celu umożliwienia szybkiej komunikacji pomiędzy akademickimi sieciami.
Sieci MAN w Polsce[edytuj]

Białystok – Miejska Sieć Komputerowa BIAMAN
Bielsko-Biała – Miejska Sieć Komputerowa BIELMAN
Bydgoszcz – Miejska Sieć Komputerowa BYDMAN
Częstochowa – Miejska Sieć Komputerowa CZESTMAN
Ełk – Miejska Sieć Komputerowa ELKMAN
Gorzów Wielkopolski – Regionalna Sieć Komputerowa GORMAN (w budowie)
Jaworzno – Miejska Sieć Komputerowa JAWNET
Kielce – Miejska Sieć Komputerowa KIELMAN
Koszalin – Miejska Sieć Komputerowa KOSMAN
Kraków – Miejska Sieć Komputerowa w Krakowie CYFRONET
Krosno – Miejska Sieć Komputerowa w Krośnie KROSMAN
Legnica – Miejska Sieć Komputerowa LEGMAN (w budowie)
Lublin – Miejska Sieć Komputerowa LUBMAN
Łódź – Miejska Sieć Komputerowa LODMAN
Olsztyn – Miejska Sieć Komputerowa OLMAN
Opole – Miejska Sieć Komputerowa w Opolu OPOLMAN
Poznań – Miejska Sieć Komputerowa POZMAN
Puławy – Miejska Sieć Komputerowa PULNET
Radom – Miejska Sieć Komputerowa RAMAN
Rzeszów – Regionalna Sieć Szerokopasmowa Aglomeracji Rzeszowskiej ResMAN
Rypin – Prywatna Sieć Komputerowa z darmowym Internetem dla mieszkańców Rypina FTPsystem Polska
Szczecin – Akademicka Miejska Sieć Komputerowa AMSK
Swarzędz – Miejska Sieć Komputerowa SWARMAN
Śląsk – Śląska Akademicka Sieć Komputerowa SASK
Śląsk – 3S – Śląskie Sieci Światłowodowe 3S.pl
Tarnów – Miejska Sieć Komputerowa TARMAN
Toruń – Miejska Sieć Komputerowa TORMAN
Trójmiasto – Trójmiejska Akademicka Sieć Komputerowa TASK
Warszawa:
Miejska Sieć Komputerowa WARMAN
Warszawska Sieć ATMAN
Jelenia Góra- Vectra łączy Sobieszów, Jelenią Górę i Wałbrzych
Wrocław – Wrocławska Akademicka Sieć Komputerowa WASK. Łączy także Legnicę, Lubin i Polkowice.[1]
Wrocław – Miejskie sieci informatyczne E-WRO
Zielona Góra – Miejska Sieć Komputerowa ZIELMAN
