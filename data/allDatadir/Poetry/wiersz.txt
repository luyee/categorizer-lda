Wiersz (także: mowa wiązana, oratio vincta) – sposób organizacji tekstu, polegający na powtarzaniu się w nim odcinków o takich samych właściwościach strukturalnych; przeciwieństwo prozy; utwór o swoistej językowej kompozycji, w której wers (linijka wiersza wyodrębniona intonacyjnie i graficznie) pełni funkcję wierszotwórczą, wykorzystuje środki stylistyczne w funkcji poetyckiej, impresywnej lub ekspresywnej.
Budowa wiersza[edytuj]

Na budowę wiersza składają się:
liczba strof
liczba wersów w strofie
liczba sylab (zgłosek) w każdym wersie
rymy (z uwzględnieniem wszystkich cech)
Rodzaje wierszy[edytuj]

Wiersze (ogólnie) dzieli się na dwa podtypy:
wiersz systemowy – występują w nim przynajmniej dwie cechy stałe (tzw. "constansy") np. stały układ stóp metrycznych w strofach (ew. strofoidach) i regularne rymy żeńskie. Przykładem wiersza systemowego może być Arcymistrz A. Mickiewicza
wiersz nie-systemowy – występuje w nim jedna cecha stała (tzw. "constansa") lub mniej. Przykładem takiego utworu może być wiersz Drzewa W. Bonowicza
Ze względu na strofikę wyróżniamy wiersz:
stroficzny – zbudowany z wyraźnie zaznaczonych strof, np. epigramat, fraszka
stychiczny (ciągły) – zbudowany z wersów ciągłych, bez podziału na strofy, np. Pan Tadeusz
biały – bez rymów w klauzulach
sylabiczny
jednakowa liczba sylab w każdym wersie
stały akcent (na drugiej sylabie od końca) przed średniówką i w wyrazach kończących wers
średniówka w wersach dłuższych niż ośmiozgłoskowe
regularne rymy żeńskie
sylabotoniczny
bardziej zrytmizowany niż wiersz sylabiczny
jednakowa liczba sylab w wersie
jednakowa liczba sylab akcentowanych w wersie i ich stałe miejsca
toniczny – Występuje w nim jednakowa liczba akcentów w każdym wersie, równocześnie ich rozkład nie jest stały. Na przykład w "Księdze ubogich" J. Kasprowicza, w strofie: "Umiłowanie ty moje! (dwa zestroje akcentowe)/ Kształty nieomal dziecięce! (trzy zestroje akcentowe)/ Skroń dotąd nie pomarszczona (trzy zestroje akcentowe)/ Białe, wąziutkie ręce" (trzy zestroje akcentowe). Dzięki regularnemu układowi zestrojów akcentowych w poszczególnych wersach wybija się rytm, tempo muzyczne strofy. Poeci, którzy stosowali wiersz toniczny, to m.in. W. Broniewski, J. Tuwim, K. Iłłakowiczówna, T. Gajcy.
wolny (intonacyjny, zdaniowy);
rym tworzą powtarzające się wersy
długość wersów nie jest jednakowa
intonacja wierszowa zamiast składniowej (stąd często stosowana przerzutnia)
fazy intonacyjne pokrywają się ze składniowymi
często rezygnacja z podziału na strofy (wiersze wolne często są wierszami stychicznymi)
nie jest też wymogiem stosowanie rymów (stąd też są to najczęściej wiersze bezrymowe)
poezja współczesna wykorzystuje najczęściej wiersz wolny
nieregularny – utwór rytmicznie rozmaity; najważniejszą cechą kompozycji jest jej nieregularność, stosowana w celu zaskoczenia odbiorcy
graficzny – słowa bądź wersy tworzą ilustrację związaną z ruchem w sztuce "arte prowera"; wiersz tworzy: krzyż , słowo, ilustrację, myśl
poezja konkretna – Apollinaire (francuski poeta) nazwał swoje wiersze poezją konkretną; wersy tworzą ilustrację np. wieży Eiffla
carmina figurata – powstał na kanwie zabawy literackiej, rodzaj artystycznej rozrywki, w dobie staropolskiej tuż po zakończeniu antyku; wersy układały się na kształt przedmiotu, zjawiska o którym mówił utwór
gobelinowy – związany z literaturą XX wieku, obrazek kolażowy; Stanisław Czycz wprowadzał znaki graficzne: nuty, pięciolinie, słowo; nie trzeba ich czytać chronologicznie
