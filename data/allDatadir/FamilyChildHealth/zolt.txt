Żółtaczka noworodków (łac. Icterus neonatorum) – żółtaczka występująca w okresie noworodkowym, u podstaw której leżą zaburzenia przemiany bilirubiny.
W noworodkowym okresie życia występują następujące czynniki fizjologiczne predysponujące do jej wystąpienia:
zwiększona liczba erytrocytów w 1 ml krwi;
skrócenie czasu ich przeżycia;
niedojrzałość enzymatyczna wątroby, charakteryzująca się mniejszą zdolnością do wychwytywania bilirubiny przez komórki wątrobowe, a z drugiej zmniejszoną zdolnością jej sprzęgania wskutek niewydolności układów enzymatycznych UDPG-T (urydylo-dwufosfoglukuronylo-transferaza) i UDP (urydylo-dwufosforan).
Żółtaczkę fizjologiczną stwierdza się u 40% noworodków donoszonych i prawie 100% wcześniaków[1], choć dane co do częstości ich występowania są niespójne[2]. Wynika z tego, że żółtaczka jest procesem fizjologicznym, jednakże w pewnych niekorzystnych sytuacjach, może się stać procesem chorobowym. Dlatego żółtaczki okresu noworodkowego zostały podzielone na żółtaczki fizjologiczne i patologiczne.
Spis treści  [ukryj] 
1 Żółtaczka fizjologiczna
1.1 Rozpoznanie
1.2 Leczenie
2 Żółtaczka patologiczna
2.1 Diagnostyka
2.2 Przyczyny
2.2.1 Żółtaczki wywołane przez bilirubinę pośrednią
2.2.2 Żółtaczki wywołane przez bilirubinę bezpośrednią
2.3 Leczenie żółtaczki patologicznej
3 Przypisy
4 Bibliografia
Żółtaczka fizjologiczna[edytuj]

Zażółcenie powłok występuje u każdego noworodka. Aby żółtaczka mogła zostać uznaną za fizjologiczną, musi spełniać następujące kryteria:
u noworodków donoszonych pojawia się w drugiej dobie, osiąga maksimum w 4–5 dobie po czym stopniowo ustępuje, ustępując do 10 dnia życia noworodka i maksymalny poziom bilirubiny nie przekracza 205 µmol/l (12 mg/dl);
u noworodków urodzonych przedwcześnie, pojawia się zwykle w 3 dobie życia, może się utrzymywać nawet do 21 dni, a maksymalny poziom bilirubiny wynosić 257 µmol/l (15 mg/dl);
Rozpoznanie[edytuj]
Żółtaczkę rozpoznaje się i traktuje jako fizjologiczną, na podstawie powyższych kryteriów. Zwykle wręcz rozpoznanie opiera się na wzrokowej ocenie zabarwienia powłok, które jest również charakterystyczne. Początkowo zażółceniu ulega twarz, później tułów, następnie kończyny i na samym końcu zabarwieniu ulegają dystalne ich części – dłonie i stopy. Kolejność ustępowania zażółcenia jest dokładnie odwrotna.
Leczenie[edytuj]
Jako proces fizjologiczny nie wymaga leczenia.
Żółtaczka patologiczna[edytuj]

Jak już wspomniano, żółtaczka jest procesem fizjologicznym. Za patologiczną, żółtaczkę noworodków uważa się w przypadkach, gdy nie spełnia kryteriów żółtaczki fizjologicznej, czyli:
pojawia się przedwcześnie – w 1 dobie życia – tak zwana żółtaczka przedwczesna (icterus praecox);
przedłuża się ponad 7 dni lub >14 dni u wcześniaków – żółtaczka przedłużona (icterus prolongatus);
poziom bilirubiny przekracza (17 mg/dl) – żółtaczka nadmierna (hiperbilirubinaemia).
Diagnostyka[edytuj]
Obowiązuje konieczność wielokrotnego pomiaru stężenia bilirubiny, za pomocą metod przezskórnych z użyciem bilirubinometru lub oznaczenia stężenia we krwi[3].
Przyczyny[edytuj]
W zależności od mechanizmu powstania żółtaczki, dochodzi do zwiększenia stężenia bilirubiny pośredniej lub bezpośredniej.
Żółtaczki wywołane przez bilirubinę pośrednią[edytuj]
zwiększone wytwarzanie bilirubiny
choroba hemolityczna noworodka
sferocytoza wrodzona
niedobór kinazy pirogronianowej
niedobór dehydrogenazy glukozo-6-fosforanowej
talasemia
policytemia
zmniejszony klirens bilirubiny
choroba Gilberta
Zespół Criglera-Najjara
galaktozemia
tyrozynemia
niedoczynność tarczycy
niedoczynność przysadki mózgowej
wcześniactwo
żółtaczka pokarmu kobiecego
Żółtaczki wywołane przez bilirubinę bezpośrednią[edytuj]
zapalenie wątroby
choroby dróg żółciowych
choroby metaboliczne
Leczenie żółtaczki patologicznej[edytuj]
Leczenie żółtaczki ma na celu obniżenie poziomu bilirubiny i ma za zadanie nie dopuścić do rozwoju powikłań hiperbilirubinemii, a zwłaszcza żółtaczki jąder podkorowych (kernicterus)[4][5]. Realizuje się to poprzez stosowanie następujących procedur:


Noworodek z żółtaczką leczony przy pomocy fototerapii
fototerapię noworodka;
transfuzję wymienną wykonywana jedynie w wypadkach wystąpienia żółtaczki jąder podkorowych.
Leczenie farmakologiczne:
ma znaczenie drugoplanowe i jest stosowane tylko w przypadkach, gdy fototerapia nie przynosi rezultatów, lub następuje gwałtowny wzrost poziomu bilirubiny:
fenobarbital działający poprzez zwiększenie produkcji UDPG-T oraz zwiększenie wydalania bilirubiny,
cholestyramina – zmniejsza krążenie wątrobowo-jelitowe,
wlew 5% glukozy i (lub) albuminy,
leki zwiększające perystaltykę przewodu pokarmowego.
