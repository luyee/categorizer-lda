Striptease lub striptiz (w wolnym tłumaczeniu z jęz. ang. "podniecające rozbieranie") - rodzaj pokazu erotycznego, polegającego na celowym, nieśpiesznym zdejmowaniu z siebie kolejnych części garderoby, które ma na celu wywołania podniecenia seksualnego poprzez ukazywanie nagiego ciała w tańcu. Charakterystyczną cechą takiego pokazu jest stopniowanie napięcia oraz spowalnianie zdejmowania części odzieży w tych momentach, kiedy widownia chce zobaczyć dalsze obnażanie się. Pokazy striptease odbywają się niemal zawsze z podkładem muzycznym.
Pokazy takie stanowią często element wieczornego lub nocnego „programu rozrywkowego” w niektórych lokalach gastronomicznych. Innym typem lokali, w których można je spotkać, są kluby nocne, w których stanowią one podstawę funkcjonowania, lokale takie określane są często mianem klubów go-go lub kabaretów. Striptease prezentują także prostytutki w agencjach towarzyskich, by zachęcić klienta do kupienia seksu w pokoju. Zazwyczaj tancerką jest kobieta, choć zdarzają się także - szczególnie w lokalach odwiedzanych głównie przez kobiety, bądź w ramach imprez przeznaczonych dla kobiet - pokazy męskich tancerzy (striptizerów).
Jednym z rodzajów striptease'u jest tzw. taniec na rurze.
Striptease pojawił się także na przełomie XIX i XX wieku jako element występów w teatrach burleski.
W Polsce lokali ze stripteasem (nawet w dużych miastach) jest stosunkowo niewiele. W Europie lokali tego typu najwięcej jest w Paryżu i Pradze.
Striptease stał się tematem filmu pod tym tytułem Striptease z udziałem amerykańskiej aktorki Demi Moore w roli głównej.
