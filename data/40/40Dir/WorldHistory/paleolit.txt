Paleolit (starsza epoka kamienia, zob. paleo, lit, epoka kamienia łupanego) – jedna z epok prahistorii, najstarszy i najdłuższy etap w dziejach rozwoju społeczności ludzkiej, zwany też starszą epoką kamienia. Rozpoczyna się z chwilą pojawienia form przedludzkich zdolnych do wytwarzania prymitywnych narzędzi (otoczaki, pięściaki i rozłupce). Termin paleolit wprowadził w roku 1865 angielski uczony John Lubbock[1].
Paleolit dzieli się na:
paleolit dolny – (ok. 2-2,5 mln lat – ok. 120 tys. lat temu)
paleolit środkowy – (ok. 350 lub 300 tys. – ok. 40 tys. lat temu)
paleolit górny – (ok. 40 tys. – ok. 14 tys. lat p.n.e.)
paleolit późny – (ok. 14 tys. lat temu – 8 tys. lat p.n.e.)
Spis treści  [ukryj] 
1 Paleolit dolny (ok. 2,5 mln lat – ok. 120 tys. lat temu)
1.1 Ekspansja Homo
1.2 Zdobycze ewolucyjne
2 Paleolit środkowy (ok. 350 lub 300 tys. – ok. 40 tys. lat temu)
3 Paleolit górny (ok. 40 tys. – ok. 14 tys. lat p.n.e.)
4 Paleolit późny (ok. 14 tys. lat p.n.e. do 8 tys. lat p.n.e.)
5 Zobacz też
6 Linki zewnętrzne
7 Przypisy
Paleolit dolny (ok. 2,5 mln lat – ok. 120 tys. lat temu)[edytuj]

Paleolit dolny to okres trwający ok. 3 mln lat. W tym czasie, ok. 2,5 mln lat temu, przedstawiciele form przedludzkich zaczynają wytwarzać prymitywne narzędzia kamienne (narzędzia otoczakowe). Najstarsza znana kultura to kultura Olduvai rozwijająca się w północno-zachodniej Tanzanii; tam otoczaki i rozłupce znaleziono obok szczątków Homo habilis.
W Etiopii znaleziono narzędzia otoczakowe wyprodukowane prawdopodobnie ok. 2,5 mln lat temu przez Australopithecus afarensis. Świadczyłoby to o tym, że obok gatunków Homo także australopiteki posiadały umiejętność wytwarzania narzędzi. Prawdopodobnie już 1,6 mln lat temu człowiek posiadł umiejętność wykorzystywania ognia. Kultura Olduvai przetrwała ok. 2-1,5 mln lat i została zastąpiona przez kulturę aszelską. Z kulturą aszelską wiąże się umiejętność wznoszenia pierwszych schronień mieszkalnych. Ok. 1 mln lat temu znikają z powierzchni Ziemi ostatnie australopiteki, od tego momentu Ziemię zamieszkuje szybko rozprzestrzeniający się rodzaj Homo.
Ekspansja Homo[edytuj]
Około 1,8 mln lat temu rozpoczyna się wielka migracja rodzaju Homo z Afryki, początkowo do Azji i Europy, później na pozostałe kontynenty. Najstarsze znaleziska z tego okresu pochodzą z Gruzji (1,7 mln lat), Chin (1,9 mln lat), Hiszpanii (1,2 mln lat) i z Izraela (900 tys. lat temu). Prawdopodobnie już 700-400 tys. lat temu człowiek posiadł umiejętność wykorzystywania ognia. W Europie kultura ta pojawia się dopiero ok. 500 tys. lat temu. Około 200 tys. lat temu pojawiła się kultura mustierska i trwa do ok. 40 tys. lat temu.
Zdobycze ewolucyjne[edytuj]
australopiteki zdobywają umiejętność posługiwania się najprostszymi narzędziami (narzędzia otoczakowe)
formy przedludzkie ewoluują, co prowadzi do powstania rodzaju Homo
człowiek paleolitu rozwija umiejętność posługiwania się narzędziami, powstaje pierwszy przemysł otoczakowy (kultura Olduvai)
człowiek zaczyna się rozprzestrzeniać na inne kontynenty
człowiek zaczyna szukać schronienia przed niesprzyjającymi warunkami zewnętrznymi – wykorzystuje jaskinie i zaczyna budować pierwsze schronienia
człowiek poznaje przydatność ognia
Paleolit środkowy (ok. 350 lub 300 tys. – ok. 40 tys. lat temu)[edytuj]

W paleolicie środkowym paleoantropy (Homo neanderthalensis) udoskonaliły techniki obróbki kamienia, używały broni miotanej (dzidy, oszczepy) i stworzyły zalążki kultury duchowej, obrządek pogrzebowy, przechowywanie czaszek przodków, rytualny kanibalizm.
Według najnowszych badań datowany jest na 500 tys. lat (patrz Paul G. Bahn)
Paleolit górny (ok. 40 tys. – ok. 14 tys. lat p.n.e.)[edytuj]



Muszle Nassarius kraussianus znalezione w jaskini Blombos, z widocznymi otworami wykonanych narzędziem. Muszle znalezione w jakini Blombos w warstwie mułu sprzed 75000 lat
W paleolicie górnym pojawiły się neoantropy (Homo sapiens fossilis) odpowiadające zarówno pod względem budowy fizycznej, jak i potencjalnych możliwości umysłowych człowiekowi współczesnemu.
Nastąpił wówczas gwałtowny rozwój technik krzemieniarskich, rozkwitł przemysł rogowy i kościany, rozpoczęto stosowanie wyszukanych strategii myśliwskich (m.in. zaczęto używać łuku do polowania) i nowych form budownictwa mieszkalnego. Powstała sztuka, plastyka figuralna, zdobnictwo i ornamentacja na narzędziach.
Paleolit późny (ok. 14 tys. lat p.n.e. do 8 tys. lat p.n.e.)[edytuj]

Ostatni etap paleolitu, ograniczony do Niżu Środkowoeuropejskiego i sąsiadującego z nim pasma wyżyn. Cofnięcie się lądolodu skandynawskiego pobudziło wówczas żyjące na tym obszarze grupy ludzi do ekspansji na obszary położone na nizinach. Doszło do wykształcenia nowych kultur:
magdaleńskiej
kultura z tylczakami łukowymi
kultura hamburska
kultura z liściakami
Około 12 tys. lat temu dochodzi do udomowienia psa, 10 tys. lat temu zaczyna się rozwijać rolnictwo i hodowla zwierząt, a 8 tys. lat temu powstają pierwsze miasta, dając początek wielkim cywilizacjom, a tym samym kończąc prehistoryczny etap rozwoju ludzkości.
