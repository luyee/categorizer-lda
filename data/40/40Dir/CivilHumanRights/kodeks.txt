Kodeks cywilny (skrót K.c. lub w języku prawniczym również kc) – usystematyzowany według określonych reguł (nawiązujących do systematyki pandektowej) zbiór przepisów prawnych z zakresu prawa cywilnego obejmujący przynajmniej podstawowy zestaw instytucji z tej dziedziny. Charakteryzuje się staranną redakcją językową, syntetycznymi sformułowaniami oraz brakiem zbędnej kazuistyki. Wydany został ustawą z 23 kwietnia 1964 r. Wszedł w życie z dniem 1 stycznia 1965 r., z wyjątkiem artykułów 160-167, 178, 213-219 i 1058-1088, które weszły w życie z dniem ogłoszenia, czyli 18 maja 1964 r. Kodeks cywilny opublikowany został w Dzienniku Ustaw Nr 16, poz. 93 z 1964 r. Organem wydającym kodeks cywilny jest Sejm a organami zobowiązanymi: Rada Ministrów, Ministerstwo Rolnictwa oraz Ministerstwo Obrony Narodowej.
Spis treści  [ukryj] 
1 Geneza
2 Zawartość kodeksu cywilnego
3 Nowelizacje
4 Zobacz też
5 Linki zewnętrzne
Geneza[edytuj]

Uchwalenie Kodeksu cywilnego wywołane było w głównej mierze potrzebą unifikacji polskiego prawa cywilnego oraz unowocześnieniem dotychczasowych przepisów. Do momentu wejścia w życie Kodeksu cywilnego w zakresie stosunków cywilnoprawnych obowiązywały:
ustawa z dnia 18 lipca 1950 r. – Przepisy ogólne prawa cywilnego (Dz.U. z 1950 r. Nr 34, poz. 311),
dekret z dnia 11 października 1946 r. – Prawo rzeczowe (Dz. U. Nr 57, poz. 319),
rozporządzenie Prezydenta Rzeczypospolitej z dnia 27 października 1933 r. – Kodeks zobowiązań (Dz. U. Nr 82, poz. 598),
dekret z dnia 8 października 1946 r. – Prawo spadkowe (Dz. U Nr 60, poz. 328),
rozporządzenie Prezydenta Rzeczypospolitej z dnia 27 czerwca 1934 r. – Kodeks handlowy (Dz.U. z 1934 r. Nr 57, poz. 502),
ustawa z dnia 13 lipca 1957 r. o obrocie nieruchomościami rolnymi (Dz.U. z 1957 r. Nr 39, poz. 172),
ustawa z dnia 29 czerwca 1963 r. o ograniczeniu podziału gospodarstw rolnych (Dz.U. z 1963 r. Nr 28, poz. 168),
rozporządzenie Prezydenta Rzeczypospolitej z dnia 24 października 1934 r. o własności lokali (Dz. U. Nr 94, poz. 848),
rozporządzenie Prezydenta Rzeczypospolitej z dnia 22 marca 1928 r. o rejestrowym zastawie rolniczym (Dz.U. z 1928 r. Nr 38, poz. 360),
ustawa z dnia 14 marca 1932 r. o rejestrowym zastawie drzewnym (Dz.U. z 1932 r. Nr 31, poz. 317),
ustawa z dnia 28 kwietnia 1938 r. o rejestrowych prawach rzeczowych na pojazdach mechanicznych (Dz.U. z 1938 r. Nr 36, poz. 302),
ustawa z dnia 15 czerwca 1939 r. o zastawie rejestrowym na maszynach i aparatach (Dz.U. z 1939 r. Nr 60, poz. 394),
rozporządzenie Prezydenta Rzeczypospolitej z dnia 29 czerwca 1924 r. o lichwie pieniężnej (Dz.U. z 1924 r. Nr 56, poz. 574),
dekret Prezydenta Rzeczypospolitej z dnia 3 grudnia 1935 r. o wysokości odsetek ustawowych (Dz.U. z 1935 r. Nr 88, poz. 545);
Ustawa z dnia 23 kwietnia 1964 r. Przepisy wprowadzające kodeks cywilny (Dz.U. z 1964 r. Nr 16, poz. 94, z późn. zm.), która zawiera w głównej mierze przepisy derogacyjne, kolizyjne i intertemporalne przygotowała polski system prawa do wejścia w życie Kodeksu cywilnego. Akty prawne wymienione wyżej zostały w całości lub w części uchylone przez ustawę Przepisy wprowadzające kodeks cywilny.
Zawartość kodeksu cywilnego[edytuj]

Kodeks cywilny składa się z 4 ksiąg:
Księga Pierwsza - Część ogólna (art. 1-125)
Tytuł I. Przepisy wstępne
Tytuł II. Osoby
Dział I. Osoby fizyczne
Rozdział I. Zdolność prawna i zdolność do czynności prawnych
Rozdział II. Miejsce zamieszkania
Rozdział III. Uznanie za zmarłego
Dział II. Osoby prawne
Dział III. Przedsiębiorcy i ich oznaczenia
Tytuł III. Mienie
Tytuł IV: Czynności prawne
Dział I. Przepisy ogólne
Dział II. Zawarcie umowy
Dział III. Forma czynności prawnych
Dział IV. Wady oświadczenia woli
Dział V. Warunek
Dział VI. Przedstawicielstwo
Rozdział I. Przepisy ogólne
Rozdział II. Pełnomocnictwo
Rozdział III. Prokura
Tytuł V. Termin
Tytuł VI. Przedawnienie roszczeń
Księga Druga - Własność i inne prawa rzeczowe (art. 126-352)
Tytuł I. Własność
Dział I. Przepisy ogólne
Dział II. Treść i wykonywanie własności
Dział III. Nabycie i utrata własności
Rozdział I. Przeniesienie własności
Rozdział II. Zasiedzenie
Rozdział III. Inne wypadki nabycia i utraty własności
Dział IV. Współwłasność
Dział V. Ochrona własności
Tytuł II. Użytkowanie wieczyste
Tytuł III. Prawa rzeczowe ograniczone
Dział I. Przepisy ogólne
Dział II. Użytkowanie
Rozdział I. Przepisy ogólne
Rozdział II. Użytkowanie przez osoby fizyczne
Rozdział III. Użytkowanie przez rolnicze spółdzielnie produkcyjne
Rozdział IV. Inne wypadki użytkowania
Dział III. Służebności
Rozdział I. Służebności gruntowe
Rozdział II. Służebności osobiste
Rozdział III. Służebności przesyłu
Dział IV. Zastaw
Rozdział I. Zastaw na rzeczach ruchomych
Rozdział II. Zastaw na prawach
Tytuł IV: Posiadanie
Księga Trzecia - Zobowiązania (art. 353- 921)
Tytuł I. Przepisy ogólne
Tytuł II. Wielość dłużników albo wierzycieli
Dział I. Zobowiązania solidarne
Dział II. Zobowiązania podzielne i niepodzielne
Tytuł III. Ogólne przepisy o zobowiązaniach umownych
Tytuł IV. (uchylony)
Tytuł V. Bezpodstawne wzbogacenie
Tytuł VI. Czyny niedozwolone
Tytuł VI1. Odpowiedzialność za szkodę wyrządzoną przez produkt niebezpieczny
Tytuł VII. Wykonanie zobowiązań i skutki ich niewykonania
Dział I. Wykonanie zobowiązań
Dział II. Skutki niewykonania zobowiązań
Dział III. Wykonanie i skutki niewykonania zobowiązań z umów wzajemnych
Tytuł VIII. Potrącenie, odnowienie, zwolnienie z długu
Tytuł IX. Zmiana wierzyciela lub dłużnika
Dział I. Zmiana wierzyciela
Dział II. Zmiana dłużnika
Tytuł X. Ochrona wierzyciela w razie niewypłacalności dłużnika
Tytuł XI. Sprzedaż
Dział I. Przepisy ogólne
Dział II. Rękojmia za wady
Dział III. Gwarancja jakości
Dział IV. Szczególne rodzaje sprzedaży
Rozdział I. Sprzedaż na raty
Rozdział II. Zastrzeżenie własności rzeczy sprzedanej. Sprzedaż na próbę
Rozdział III. Prawo odkupu
Rozdział IV. Prawo pierwokupu
Tytuł XII. Zamiana
Tytuł XIII. Dostawa
Tytuł XIV. Kontraktacja
Tytuł XV. Umowa o dzieło
Tytuł XVI. Umowa o roboty budowlane
Tytuł XVII. Najem i dzierżawa
Dział I. Najem
Rozdział I. Przepisy ogólne
Rozdział II. Najem lokalu
Dział II. Dzierżawa
Tytuł XVII1. Umowa leasingu
Tytuł XVIII. Użyczenie
Tytuł XIX. Pożyczka
Tytuł XX. Umowa rachunku bankowego
Tytuł XXI. Zlecenie
Tytuł XXII. Prowadzenie cudzych spraw bez zlecenia
Tytuł XXIII. Umowa agencyjna
Tytuł XXIV. Umowa komisu
Tytuł XXV. Umowa przewozu
Dział I. Przepisy ogólne
Dział II. Przewóz osób
Dział III. Przewóz rzeczy
Tytuł XXVI. Umowa spedycji
Tytuł XXVII. Umowa ubezpieczenia
Dział I. Przepisy ogólne
Dział II. Ubezpieczenia majątkowe
Dział III. Ubezpieczenia osobowe
Tytuł XXVIII. Przechowanie
Tytuł XXIX. Odpowiedzialność, prawo zastawu i przedawnienie roszczeń utrzymujących hotele i podobne zakłady
Tytuł XXX. Umowa składu
Tytuł XXXI. Spółka
Tytuł XXXII. Poręczenie
Tytuł XXXIII. Darowizna
Tytuł XXXIII1. Przekazanie nieruchomości
Tytuł XXXIV. Renta i dożywocie
Dział I. Renta
Dział II. Dożywocie
Tytuł XXXV. Ugoda
Tytuł XXXVI. Przyrzeczenie publiczne
Tytuł XXXVII. Przekaz i papiery wartościowe
Dział I. Przekaz
Dział II. Papiery wartościowe
Księga Czwarta - Spadki (art. 922-1088)
Tytuł I. Przepisy ogólne
Tytuł II. Dziedziczenie ustawowe
Tytuł III. Rozrządzenia na wypadek śmierci
Dział I. Testament
Rozdział I. Przepisy ogólne
Rozdział II. Forma testamentu
Oddział 1. Testamenty zwykłe
Oddział 2. Testamenty szczególne
Oddział 3. Przepisy wspólne dla testamentów zwykłych i szczególnych
Dział II. Powołanie spadkobiercy
Dział III. Zapis i polecenie
Dział IV. Wykonawca testamentu
Tytuł IV. Zachowek
Tytuł V. Przyjęcie i odrzucenie spadku
Tytuł VI.Stwierdzenie nabycia spadku, poświadczenie dziedziczenia i ochrona spadkobiercy
Tytuł VII. Odpowiedzialność za długi spadkowe
Tytuł VIII. Wspólność majątku spadkowego i dział spadku
Tytuł IX. Umowy dotyczące spadku
Tytuł X. Przepisy szczególne o dziedziczeniu gospodarstw rolnych
Księgi dzielą się na tytuły, tytuły dzielą się na działy, działy dzielą się na rozdziały, a niektóre rozdziały dzielą się na oddziały.
Na podstawie Kodeksu cywilnego wydanych zostało 10 rozporządzeń.
Nowelizacje[edytuj]

Kodeks cywilny był nowelizowany 58 razy. Nie został jednak wydany dotąd jego tekst jednolity.
Pierwsza nowelizacja nastąpiła w 1971 r. W okresie PRL-u Kodeks cywilny nowelizowany był ośmiokrotnie.
Bardzo obszerna nowelizacja nastąpiła w 1990 r. w związku z transformacją ustrojową w Polsce. Przejście z gospodarki centralnie sterowanej na gospodarkę kapitalistyczną wywołało potrzebę dokonania głębokich zmian w Kodeksie cywilnym, głównie w zakresie własności oraz umów (wprowadzono do Kodeksu cywilnego np. zasadę swobody umów, która jest jednym z fundamentów gospodarki wolnorynkowej – wysławia ją art. 3531 Kodeksu cywilnego).
