Bankowość elektroniczna (ang. e-banking) – forma usług oferowanych przez banki, polegająca na umożliwieniu dostępu do rachunku za pomocą urządzenia elektronicznego: komputera, bankomatu, terminalu POS, telefonu (zwłaszcza telefonu komórkowego) i linii telekomunikacyjnych. Usługi bankowości elektronicznej są także określane jako telebanking (bankowość zdalna).
Zależnie od wykorzystanych rozwiązań umożliwia wykonywanie operacji pasywnych (np. sprawdzanie salda i historii rachunku) oraz aktywnych (np. dokonanie polecenia przelewu, założenie lokaty terminowej). Bankowość elektroniczna jest kluczowym elementem bankowości transakcyjnej.
Spis treści  [ukryj] 
1 Historia
1.1 Na świecie
1.2 W Polsce
2 Formy bankowości elektronicznej
2.1 Homebanking
2.2 Bankowość internetowa
2.3 Phone banking i mobile banking
2.3.1 WAP
2.4 Teletekst
2.5 E-mail banking
2.6 Karty płatnicze
2.7 Karty bankowe
2.8 Podział kart kredytowych według różnych kryteriów
3 Korzyści płynące z bankowości elektronicznej
3.1 Dla klienta
3.2 Dla banku
4 Bezpieczeństwo
5 Systemy obsługi internetowej polskich banków
6 Systemy bankowości elektronicznej klasy Home Banking wykorzystywane przez polskie banki
7 Przypisy
Historia[edytuj]

Na świecie[edytuj]
Pierwszy bankomat uruchomiono w 1964 r. w Stanach Zjednoczonych, w Europie – w Wielkiej Brytanii w 1967 r., rok później we Francji, Szwajcarii i Szwecji. Na przełomie lat 60. i 70. pojawiły się one w Japonii. W roku 1984 w Finlandii po raz pierwszy wprowadzono do użytku system home banking umożliwiający kontakt z bankiem przy pomocy komputera. W 1995 r. Security First Network Bank w USA umożliwił świadczenie usług bankowych poprzez Internet, zaś transakcje internetowe w Europie były po raz pierwszy świadczone w 1996 r. przez banki fińskie i szwedzkie.
W Polsce[edytuj]
W Polsce pierwszą formą bankowości elektronicznej były bankomaty, które zainstalował Bank Pekao S.A. w roku 1990 r. Karty płatnicze dopuszczono do użycia w 1993 r. za sprawą zarządzenia prezesa NBP (z 11 grudnia 1992 r.). W tym samym roku pierwszy polski bank zaoferował klientom korzystanie z home bankingu: był to Bank Rozwoju Eksportu, którego system BRESOK (w unowocześnionej formie) funkcjonuje do dziś. Świadczenie usług przez Internet jako pierwszy zaoferował w październiku 1998 r. Powszechny Bank Gospodarczy S.A. w Łodzi. Rok później elektroniczny oddział tego banku w wyniku fuzji został włączony do banku Pekao S.A. W 2000 roku uruchomiony został pierwszy bank wirtualny w Polsce – mBank (będący częścią BRE Banku). W 2001 roku dołączyły do niego dwa kolejne banki – założony w kwietniu 2001 roku Volkswagen Bank Direct, oraz Inteligo Financial Services będące od 1 listopada 2002 roku własnością PKO BP.
Coraz więcej Polaków korzysta z bankowości internetowej. W naszym kraju już 16,8 mln (dane ZBP za II kw. 2011 r.) klientów indywidualnych ma podpisaną umowę umożliwiającą korzystanie z bankowości internetowej chociaż aktywnych użytkowników jest mniej - ok. 10 mln.[1].
Formy bankowości elektronicznej[edytuj]

Homebanking[edytuj]
Rozwiązanie to umożliwia obsługę rachunków bankowych bez konieczności wychodzenia z domu. Obsługa rachunku bankowego odbywa się przy użyciu publicznej sieci telefonicznej, telefonii komórkowej lub innego łącza dostępowego oraz komputera wyposażonego w odpowiednie oprogramowanie. Bezpieczeństwo systemu zapewniają m.in. generowane hasła, a transmitowane dane są kodowane. Wadą home bankingu jest to, że dostęp do konta jest możliwy tylko z komputera, na którym jest zainstalowany program.
Bankowość internetowa[edytuj]
Bankowość internetowa to komunikacja z bankiem za pośrednictwem Internetu. Witryna internetowa banku umożliwia klientom dokonywanie on-line różnorodnych operacji na ich rachunkach. Klient banku internetowego powinien mieć dostęp do komputera z zainstalowaną przeglądarką stron WWW podłączonego do sieci Internet. Kluczową ideą bankowości internetowej jest przede wszystkim wirtualna obsługa klienta, tj. włączenie klienta jako fizycznego użytkownika do skomputeryzowanego systemu bankowego. Istotą jej jest zaś możliwość korzystania z usług bankowych niezależnie od czasu i miejsca[2].
Phone banking i mobile banking[edytuj]
Usługi bankowe dostępne za pośrednictwem telefonu nazywamy bankowością telefoniczną lub phone bankingiem. Te dostępne dzięki urządzeniom przenośnym, głównie telefonom komórkowym, określamy jako bankowość mobilną lub mobile banking.
Operacje bankowe przez telefon mogą być realizowane na kilka sposobów: poprzez kontakt z operatorem (call center) lub automatyczny serwis telefoniczny IVR oraz przy użyciu telefonu komórkowego za pomocą SMS lub technologii WAP.
Operacje wykonywane za pomocą bankowości telefonicznej możemy podzielić na pasywne i aktywne. Pasywne to takie, gdzie klient odbiera jedynie informacje dotyczące rachunku. Najprostszą i najczęściej wykonywaną operacją pasywną jest sprawdzenie salda rachunku. Inne, dostępne w większości serwisów telefonicznych, usługi to sprawdzanie historii rachunku bądź uzyskiwanie informacji o aktualnych stopach oprocentowania lub kursach walut. Usługi aktywne bankowości telefonicznej to takie, które powodują zmianę salda i historii rachunku. Do typowych operacji aktywnych zaliczyć możemy przelewy oraz dyspozycje dotyczące lokat terminowych.
WAP[edytuj]
Jest to usługa, która umożliwia dostęp do rachunku bankowego poprzez telefon komórkowy. Jest odmianą bankowości internetowej, która pozwala na korzystanie z usług bankowych za pośrednictwem telefonu bezprzewodowego. Protokół WAP zaimplementowany w telefonie komórkowym predysponuje to urządzenie do mobilnego nawiązania sesji ze stroną internetową banku. W ten prosty sposób użytkownik ma możliwość sprawowania stałej kontroli nad rachunkiem i zdalnego zarządzania własnymi finansami.
W ramach usługi WAP możliwe są następujące operacje bankowe:
dostęp do informacji o saldzie rachunku
uzyskanie informacji o obrotach na rachunku
weryfikacja listy odbiorców dla przelewów
wgląd do historii operacji
wykonanie przelewu na obce rachunki
definiowanie zlecenia stałego
sporządzenie listy rachunków, na które ma być zrealizowany przelew
dokonanie przelewu z przyszłą datą realizacji
anulowanie przelewu
realizacja przelewu na rachunki ZUS
zakładanie i zrywanie lokat terminowych
zmiana hasła dostępu
Teletekst[edytuj]
Istnieje też możliwość sprawdzenia stanu konta przez teletekst. W Polsce tę usługę proponował wyłącznie Invest Bank. Klient musiał zadzwonić do teleserwisu banku, podać (tonowo) swój numer PESEL oraz hasło. Serwis podawał numer strony teletekstu. Od tej chwili na podanej stronie teletekstu programu Polsat przez 3 minuty były wyświetlane dane konta (saldo i operacje). Tak wyświetlane informacje dostępne były dla wszystkich osób posiadających telewizor z teletekstem. Pomimo iż bank nie wyświetlał nazwy klienta i numeru rachunku, a czas wyświetlania danych konta był stosunkowo krótki to taki sposób prezentacji oznaczał brak poufności danych.
E-mail banking[edytuj]
Istnieją dwa rodzaje tej usługi.
Pierwsza z nich ma bierny charakter. Klient posiada na serwerze bankowym skrzynkę poczty elektronicznej. Na koniec każdego dnia bank wysyła na tę skrzynkę informację o dokonanych tego dnia transakcjach i aktualnym stanie konta, chyba że danego dnia nie została wykonana żadna operacja.
Drugą oferowaną formą email bankingu (aktywną), jest usługa E-mail Money, choć faktycznie jest ona odmianą WWW lub WAP bankingu. Umożliwia dokonywanie przelewów. Aby skorzystać z tej usługi nie trzeba znać numeru rachunku odbiorcy, wystarczy adres jego poczty elektronicznej. W celu dokonania takiego przelewu na stronie internetowej banku podaje się adres email odbiorcy, kwotę, jaką chce się mu przesłać oraz pytanie i odpowiedź dla celów weryfikacyjnych. Odbiorca takiego przekazu dostaje od banku powiadomienie o nim na swoją skrzynkę pocztową. Następnie loguje się na witrynie banku w celu podania odpowiedzi na zadane pytanie, a gdy się wszystko zgadza, podaje numer rachunku bankowego, na który mają być przelane środki pieniężne.
Karty płatnicze[edytuj]
Za pomocą karty płatniczej klienci mogą dokonywać operacji w bankomatach i wpłatomatach oraz dokonywać transakcji za pośrednictwem terminali POS.
Karty bankowe[edytuj]
Karta bankowa to plastikowa płytka z wbudowanym paskiem magnetycznym lub mikroprocesorem pozwalającym na identyfikację karty oraz jej użytkownika. Wymiary samego plastiku są standardowe i ściśle określone przez normy ISO (akt 7810 z 1985 roku). Zdefiniowanie karty bankowej językiem bankowym przysparza już pewnych trudności. Występujące powszechnie definicje (a jest ich wiele) z reguły nie obejmują swoim zasięgiem wszystkich rodzajów kart bankowych, co jest efektem częstego utożsamiania karty bankowej z kartą płatniczą lub kartą kredytową. W rzeczywistości te dwa ostatnie pojęcia są zawężeniem pojęcia karty bankowej. W Polsce działa obecnie kilka centrów rozliczeniowych, które umożliwiają punktom handlowo-usługowym akceptację kart płatniczych, a liczba punktów stale rośnie i obejmuje niemalże wszystkie możliwe rodzaje ich działalności handlowej, produkcyjnej czy usługowej jak również obejmuje akceptację kart płatniczych przez sieć Internet.
Podział kart kredytowych według różnych kryteriów[edytuj]
Różnorodność występujących kart bankowych zmusza do usystematyzowania ich według różnych kryteriów:
nośnik informacji
funkcjonalność
sposób rozliczeń transakcji
segmentacja klientów
zasięg funkcjonowania.
W praktyce występują często karty mające w sobie kilka funkcji jednocześnie. Silna konkurencja na rynku zmusza banki do zwiększania swojej oferty, dlatego też trudno wymienić wszystkie rodzaje funkcjonujących kart.
Korzyści płynące z bankowości elektronicznej[edytuj]

Dla klienta[edytuj]
Niższe koszty przeprowadzonych operacji – poprzez eliminację zarówno pośrednich jak i bezpośrednich kosztów obsługi klienta oferowane usługi stały się bardziej atrakcyjne pod względem cenowym.
Zwiększenie satysfakcji – dostępność wirtualnych usług bankowych 24 godziny na dobę, 7 dni w tygodniu daje klientom komfort psychiczny jak i w znacznym stopniu stanowi duże udogodnienie z racji dostępu do usług bankowych z dowolnego miejsca bez konieczności fizycznej obecności w placówce banku.
Bieżący kontroling – bankowość elektroniczna umożliwia swoim klientom sprawowanie bieżącej kontroli nad własnym rachunkiem, sprawdzenie salda, dokonywanie transakcji bezgotówkowych, co jest gwarancją poczucia bezpieczeństwa a także formą nadzoru sytuacji finansowej.
Wygodna komunikacja – bankowość elektroniczna oznacza brak konieczności stania w kolejkach do okienka bankowego (a nawet wychodzenia z domu) szybki i łatwy dostęp do informacji. Wszystko czego potrzebuje klient by mieć dostęp do pełnej informacji to urządzenie elektroniczne (np.: telefon, komputer)
Dla banku[edytuj]
Zwiększenie wyników finansowych banku – co w głównej mierze wynika ze zmniejszenia kosztów stałych dla banku lub też rozłożenia ich na większą liczbę użytkowników.
Promowanie szerokiego asortymentu usług i produktów – bankowość elektroniczne jest szybkim kanałem dostępu zarówno do już pozyskanych jak i potencjalnych klientów. Internet, telefon, WAP czy SMS stanowią wygodny sposób do informowania klienta o nowych usługach, aktualnych stopach procentowych czy też kampaniach promocyjnych.
Możliwość zebrania cennych informacji o klientach – operacje dokonywane przez klientów są skrupulatnie analizowane w celu wyselekcjonowania ich segmentów, preferencji i lepszego dostosowania usług do potrzeb klienta.
Indywidualizacja oferty – analiza preferencji klienta pozwala na stworzenie profilu klienta i sporządzenia specjalnej dla niego oferty spełniającej jego oczekiwania i indywidualne preferencje.
Możliwość dotarcia do licznej grupy – elektroniczne kanały dostępu stanowią idealny nośnik informacji zarówno do klienta indywidualnego jak i masowego przejawiającego zainteresowanie usługami bankowymi.
Bezpieczeństwo[edytuj]

Jednym z głównych problemów bankowości internetowej są systemy bezpieczeństwa. Systematyczny wzrost wartości transakcji w internecie uzasadnia konieczność ciągłego doskonalenia systemów bezpieczeństwa. Bezpieczeństwo transakcji ma podstawowe znaczenie w budowaniu zaufania pomiędzy klientem a bankiem. Mimo że obecnie stosowane rozwiązania techniczne zapewniają niezbędny poziom bezpieczeństwa transakcji przeprowadzanych za pomocą internetu, nadal widoczna jest bariera psychologiczna, która skutecznie wpływa na liczbę instytucji decydujących się na transakcje sieciowe. Ciągła praca nad doskonaleniem zabezpieczeń tych systemów i sukcesy w tej dziedzinie powodują jednak, że usługi oferowane przez banki internetowe stają się równie pewne, jak usługi banków uniwersalnych.
Cztery główne metody zapewniające bezpieczeństwo to:
szyfrowana transmisja danych – realizowana za pośrednictwem protokołu SSL
proste uwierzytelnianie – (identyfikator, hasło, PIN)
silne uwierzytelnianie – (np. token, certyfikat użytkownika, klucz prywatny).
podpis elektroniczny
Systemy obsługi internetowej polskich banków[edytuj]

Nazwa banku	Nazwa systemu	Data wprowadzenia
Bank BPH	Sez@m	7 listopada 1999
Bank BPS	BPS 25	1 marzec 2011
Bank Millennium	Millenet	2002
Bank Ochrony Środowiska	BOŚBank24	2000
Bank Pekao SA	Pekao24	październik 1998
Bank Pocztowy	Pocztowy24	2007
Bank Zachodni WBK	BZWBK24	wrzesień 1999
BGŻ	e-Integrum	2001
Citibank Handlowy	Citibank Online	2001
Euro Bank	Eurobank Online	2008
Fortis Bank Polska	Pl@net	styczeń 2000
ING Bank Śląski	ING BankOnLine	2001
Kredyt Bank	KB24	2002
Lukas Bank	Lukas e-bank	marzec 2000
mBank	mBank	listopad 2000
MultiBank	Multibank	sierpień 2001
Nordea Bank Polska	Solo	2001
PKO BP	Inteligo	2000
PKO BP	iPKO (dawniej PKO Inteligo)	2004
Raiffeisen Bank Polska	Raiffeisen on-line	2004
Dominet Bank	eDominet	lipiec 2005
PA-CO-BANK	CUI	marzec 2006
Alior Bank	Alior Internet Banking	2008
Systemy bankowości elektronicznej klasy Home Banking wykorzystywane przez polskie banki[edytuj]

Nazwa banku	Nazwa systemu	Data wprowadzenia
Bank BPH	MultiCash	b/d
Bank Millennium	VideoTEL	1998
Bank Ochrony Środowiska	BOSCOM	b/d
Bank Pekao SA	ProOffice	b/d
Bank Pocztowy	Pocztowy24	2007
Bank Zachodni WBK	Minibank24	lipiec 2001
BGŻ	b/d	b/d
Citibank Handlowy	b/d	b/d
DZ Bank Polska	VideoTEL	b/d
Fortis Bank Polska	MultiCash	b/d
Kredyt Bank	VideoTEL	b/d
Lukas Bank	b/d	b/d
mBank	b/d	b/d
Nordea Bank Polska	Solo Corporate	2001
PKO BP	MultiCash	b/d
Raiffeisen Bank Polska	MultiCash	b/d
