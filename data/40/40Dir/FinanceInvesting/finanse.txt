Finanse - ogół procesów związanych z gromadzeniem, rozporządzaniem i wydawaniem pieniądza oraz jego surogatów. Gromadzenie może następować w postaci bezzwrotnej lub zwrotnej (pożyczka). Wydatkowanie pieniądza może dokonywać się w formie transferu lub w postaci realizacji swojego prawa do produktu czy usługi.
Spis treści  [ukryj] 
1 Funkcje finansów
2 Podział finansów
3 Finanse publiczne
3.1 Dochody
4 Finanse prywatne
5 Finanse gospodarstw domowych
6 Ekonomia finansowa
7 Matematyka finansowa
8 Polityka finansowa
9 Rynki finansowe
Funkcje finansów[edytuj]
Stymulacyjna - hamowanie lub pobudzanie działalności gospodarczej
Rozdzielcza:
ostateczna - gdy przy zakupie danego produktu (usługi) wypada on z rynku
transakcyjna - gdy jest przeprowadzany szereg transakcji
transferowa - gdy pieniądz przemieszcza się na rynku bez ruchu towarów i usług
Fiskalna - gromadzenie funduszy przez podatki, obligacje, przedsiębiorstwa i banki
Kontrolna
Podział finansów[edytuj]
Finanse dzieli się ze względu na kryterium przedmiotowe i podmiotowe. Pod względem przedmiotowym finanse dzielimy według strumieni (przepływy pieniężne, podejście dynamiczne) i stanów pieniądza (zasoby pieniądza, podejście statyczne). W drugim przypadku możemy wyróżnić następujące tzw. ogniwa finansów:
finanse publiczne
finanse gospodarstw domowych
finanse banków
finanse przedsiębiorstw
finanse ubezpieczeń
Finanse publiczne[edytuj]
Finanse publiczne to finanse państwa i samorządu terytorialnego, obejmują one procesy związane z gromadzeniem środków publicznych oraz ich rozdysponowaniem, a w szczególności:
pobieranie i gromadzenie środków publicznych
wydatkowanie środków publicznych
finansowanie potrzeb pożyczkowych budżetu państwa
zaciąganie zobowiązań angażujących środki publiczne
zarządzanie środkami publicznymi
zarządzanie długiem publicznym.
 Osobny artykuł: Finanse publiczne.
Dochody[edytuj]
Dochody bezzwrotne to:
cło
podatek
dywidenda
opłata budżetowa.
Dochody zwrotne dzielimy na:
krajowe:
kredyty banku centralnego
obligacje rządowe
bony skarbowe
zagraniczne
dochody międzypaństwowe uzyskane od międzynarodowych korporacji finansowych
emisje papierów wartościowych na rynkach zagranicznych.
 Osobny artykuł: Dochody.
Finanse prywatne[edytuj]
Finanse prywatne obejmują wszystkie osoby prowadzące działalność gospodarczą na własny rachunek w tym wszystkie przedsiębiorstwa prywatne, spółki itd. Finanse przedsiębiorstwa zajmują się problematyką rozpoczęcia działalności gospodarczej, sposobami pozyskania kapitału (np. kredyt), wyceną aktywów, ograniczeniem ryzyka działalności inwestycyjnych, dokonywaniem konsolidacji kapitału lub pozyskania kapitału obrotowego, sposobami oceny kondycji finansowej przedsiębiorstwa oraz szacowaniem jej wartości. Zarządzanie finansami pozwala na zdobycie przez przedsiębiorstwo niezbędnych środków pieniężnych na prowadzenie działalności gospodarczej, z kolei zarządzanie ryzykiem pozwala na zminimalizowanie ryzyka związanego z np. konstruowaniem portfolio lub innymi inwestycjami.
 Osobny artykuł: Finanse prywatne.
Finanse gospodarstw domowych[edytuj]
Finanse te dotyczą pracy zarobkowej, jak również różnorakich transferów, w tym zasiłków, rent i emerytur. Decyzje finansowe gospodarstw domowych zawierają m.in. decyzje odnośnie do wydatków na edukację, zakup dóbr takich, jak: nieruchomości czy samochody, zakup ubezpieczenia (np. osobowego czy majątkowego), inwestowania (np. na giełdzie papierów wartościowych lub w funduszach emerytalnych).
 Osobny artykuł: Finanse gospodarstw domowych.
Ekonomia finansowa[edytuj]
Ekonomia finansowa jest gałęzią ekonomii zajmującą się wzajemnymi relacjami pomiędzy zmiennymi finansowymi takimi jak ceny, stopy procentowe, udziały. Ekonomia finansowa koncentruje się na wpływie tych zmiennych na ogólną sytuację finansową danego podmiotu.
Ekonomia finansowa zajmuje się wyceną rzeczywistej wartości aktywów i tym samym odpowiada na pytania:
Jak wysokie jest ryzyko związane z posiadaniem danych aktywów?
Jakie przepływy pieniężne powstaną i w jaki sposób są one zależne od innych aktywów i wydarzeń?
 Osobny artykuł: Ekonomia finansowa.
Matematyka finansowa[edytuj]
Matematyka finansowa jest gałęzią matematyki stosowanej dotyczącej rynków finansowych. Matematyka finansowa zajmuje się danymi finansowymi stosując narzędzia matematyczne, głównie statystykę. Przykładowymi danymi mogą być zmiany wartości akcji czy obligacji. Inną poddziedziną matematyki finansowej jest matematyka ubezpieczeniowa.
 Osobny artykuł: Matematyka finansowa.
Polityka finansowa[edytuj]
Polityka finansowa to świadoma działalność organów i instytucji państwa, polegająca na określaniu celu swojej działalności oraz optymalnych rozwiązań (środków) dla osiągnięcia tych celów. Kryterium oceny polityki finansowej jest jej skuteczność. Prawidłowa polityka finansowa to taka, która osiąga zamierzony cel.
 Osobny artykuł: Polityka finansowa.
Rynki finansowe[edytuj]
Przedmiotem rynku finansowego są walory finansowe występujące w postaci zmaterializowanej lub zdematerializowanej. Podmiotami na rynku finansowym są:
Skarb Państwa
Terenowe Organy Władzy
Instytucje ubezpieczeniowe
Fundusze emerytalne
Fundusze inwestycyjne
Przedsiębiorstwa
Ludność
Podmioty zagraniczne
Rynek finansowy składa się z następujących segmentów:
Rynek pieniężny
Rynek walutowy
Rynek kapitałowy
