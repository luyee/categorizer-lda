Chirurgia stomatologiczna - dziedzina medycyny zajmująca się leczeniem operacyjnym jamy ustnej i okolic przyległych. Wyłoniła się w drugiej połowie XIX w. jako podspecjalność stomatologii wymagająca przygotowania ogólnochirurgicznego. Jest jedną z dwóch specjalności stomatologicznych (obok ortodoncji) uzyskiwanych w Polsce, których wzajemne uznawanie przez kraje członkowskie Unii, zagwarantowane zostało w Traktacie Akcesyjnym.
Spis treści  [ukryj] 
1 Zakres chirurgii stomatologicznej
2 Linki zewnętrzne
3 Zobacz też
4 Bibliografia
Zakres chirurgii stomatologicznej[edytuj]

Zakres zabiegów wykonywanych przez chirurga stomatologa, chirurga szczękowo-twarzowego oraz laryngologa, jako lekarzy zajmujących się operacjami w obszarze twarzoczaszki, bywa różny i zależny jest od posiadanych przez operującego umiejętności. Do najczęściej wykonywanych procedur w chirurgii stomatologicznej należą:
ekstrakcje (również zębów zatrzymanych i jeszcze niewyrzniętych), ekstrakcje zębów mądrości,
odsłanianie zębów zatrzymanych w łuku,
plastyki połączeń jamy ustnej z zatoką szczękową
leczenie ropni oraz przetok ustno-twarzowych,
resekcje wierzchołka korzeni, hemisekcje,
zabiegi usunięcia włókniaków, nadziąślaków, mukoceli, brodawczaków i innych zmian błony śluzowej,
chirurgiczne przygotowanie jamy ustnej do leczenia protetycznego,
podcinanie wędzidełek warg i języka
zabiegi na zatoce szczękowej – w tym Operacja Caldwella-Luca oraz zabiegi wykonywane metodą endoskopową,
zabiegi z zakresu implantoprotetyki stomatologicznej,
leczenie nowotworów łagodnych oraz niektórych postaci nowotworów złośliwych jamy ustnej i warg oraz guzów nowotworopodobnych,
operacje usunięcia torbieli twarzoczaszki,
terapia ortopedyczna złamań zębów, wyrostków zębodołowych, szczęk i żuchwy,
farmakologiczne i operacyjne leczenie chorób gruczołów ślinowych i stawów skroniowo-żuchwowych,
leczenie zespołów bólowych twarzoczaszki,
zabiegi z zakresu chirurgii periodontologicznej.
