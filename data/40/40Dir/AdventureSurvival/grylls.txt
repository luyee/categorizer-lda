Edward Michael Grylls (ur. 7 czerwca 1974) – brytyjski podróżnik, alpinista i popularyzator sztuki przetrwania.
Grylls służył 3 lata w brytyjskich siłach specjalnych jako żołnierz 21 Regimentu Rezerwy Special Air Service. Jest znany przede wszystkim z programu telewizyjnego Ultimate Survival – Szkoła Przetrwania prezentowanego na kanale Discovery Channel. Znany w mniejszym stopniu również z programu Worst Case Scenario - Bear Grylls w miejskiej dżungli emitowanego na Discovery Channel od maja 2010 roku.Wraz z jedenastką śmiałków występował w programie "Uciec do Legii Cudzoziemskiej". Bear Grylls jest instruktorem skautowym, najmłodszym jak dotąd naczelnikiem brytyjskiej The Scout Association. Został nim 23 lipca 2009, w wieku 35 lat.
Spis treści  [ukryj] 
1 Życie prywatne
2 Dokonania
3 Twórczość
4 Przypisy
5 Linki zewnętrzne
Życie prywatne[edytuj]

Edward Michael Grylls wychował się w wiosce Bembridge na wyspie Wight[1]. Jednak do czwartego roku życia wychowywał się na zachodzie Irlandii[potrzebne źródło]. Jego ojcem jest Michael Grylls, polityk brytyjskiej Partii Konserwatywnej, a matką Sarah Ford. Ma starszą siostrę – Larę. Uczył się w Ludgrove School, Birkbeck i Eton College.
W 1996 roku miał wypadek spadochronowy w Kenii. Spędził 18 miesięcy w prestiżowej wojskowej placówce rehabilitacyjnej w Headley Court.
26 maja 1998 wspiął się na Mount Everest.
W 2000 Grylls ożenił się z Sharą Grylls (nazwisko rodowe Cannings Knight), z którą ma 3 synów (Jesse, Marmaduke i Huckleberry)[2].
Dokonania[edytuj]

rekord Guinnessa w najdłuższym lataniu w tunelu aerodynamicznym – 1 godz. 37 min. (23 lipca 2008)[3]
przemierzenie zamarzniętego Morza Arktycznego (17 września 2009)[4]
w wieku 23 lat został najmłodszym Brytyjczykiem, który zdobył Mount Everest (1998)
jako pierwszy przeleciał motolotnią nad Mount Everestem (2007)
"Highest open-air formal dinner party" – na wysokości niemal 8 tys. m, ubrany we frak, zjadł trzydaniowy obiad przy stoliku zamocowanym do kosza balonu, z którego następnie wyskoczył (2005)
Twórczość[edytuj]

Poradniki
"Szkoła przetrwania: kultowy poradnik survivalowy"
"Urodzony, by przetrwać"
"Facing Up: A Remarkable Journey to the Summit of Everest"
Autobiografia
"Kurz, pot i łzy"
Cykl powieści Misja: Przetrwanie
"Złoto bogów"
"Wilczy szlak"
"Piaski skorpiona"
"Ślady tygrysa"
