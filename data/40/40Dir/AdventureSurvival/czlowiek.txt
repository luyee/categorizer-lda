Człowiek, który przetrwa wszystko (ang. Survivorman) – program typu reality, zrealizowany we współpracy kanadyjskiego Outdoor Life Network (OLN) i amerykańskiego Discovery Channel. Emitowany w Polsce początkowo na kanale Discovery Science, następnie na Discovery World.
Spis treści  [ukryj] 
1 Fabuła
2 Spis odcinków
2.1 Seria 1
2.2 Sezon 2
2.3 Sezon 3
3 Ciekawostki
4 Przypisy
5 Linki zewnętrzne
[edytuj]Fabuła

Gospodarz programu, Les Stroud, musi przeżyć siedem dni w różnych odległych miejscach bez jedzenia, wody i schronienia. Ekipę telewizyjną stanowi on sam, jest autorem wszystkich ujęć (poza tymi z helikoptera). Producenci sami przyznali, że czasami lekko koloryzują różne sytuacje (np. uszkodzony samochód na środku pustyni lub to, że Stroud w swojej tratwie ratunkowej dotarł na bezludną wyspę). Tytułowy Survivorman ma często przy sobie przedmioty, które w takiej sytuacji mógłby mieć prawdziwy rozbitek. Jest także wyposażony w telefon satelitarny do użycia w nagłym wypadku.
Program jest formą demonstracji, jak należy zachowywać się w przedstawionych sytuacjach. Stroud pokazuje, jak znaleźć jedzenie, wodę i materiały potrzebne do budowy schronienia. Pokazuje również, jakich błędów nie wolno popełniać i jakie mogą być ich skutki. W dodatku do fizycznych wyzwań stawionych przez każdą sytuację przetrwania, Stroud stawia czoło efektom psychologicznym np. izolacji (zawsze zabiera ze sobą harmonijkę ustną).
Przed nakręceniem każdego odcinka Les spotyka się z ekspertami sztuki przetrwania i miejscową ludnością, by dowiedzieć się więcej o danym miejscu. Na podstawie tych informacji producenci układają drobny scenariusz, choć większość sytuacji dzieje się spontanicznie.
[edytuj]Spis odcinków

[edytuj]Seria 1
Polski tytuł	Angielski tytuł
Odcinek 1	"Kanadyjski Północny Las"	"Canadian Boreal Forest"
Po wypadku kajaku Les gubi się w lesie Ontario.
Odcinek 2	"Arizońska Pustynia"	"Arizona Desert"
Zagubiony na Pustyni Sonora znajduje rozbity rower.	
Odcinek 3	"Costa Rica"	"Costa Rica"
Wyrzucony ze statku na kostarykańskim półwyspie Osa, Les musi przeżyć na tropikalnej plaży i w gęstej dżungli.
Odcinek 4	"Georgijskie Bagno"	"Georgia Swamp"
Les rozbił się w niegościnnym dorzeczu Altamahy w Georgii.
Odcinek 5	"Kanadyjska Arktyka"	"Canadian Arctic"
Les utknął na środku Arktyki. Ma do dyspozycji jedynie zepsuty skuter śnieżny.	
Odcinek 6	"Góry"	"Mountain"
Les zagubiony w górach. Podejmuje próbę zejścia ze szczytu; u podnóża góry dopada go ulewa.
Odcinek 7	"Canyonlands"	"Canyonlands"
Zagubiony w kanionach Utah.
Odcinek 8	" Wypadek Samolotu"	"Plane Crash"
Les próbuje przetrwać w samym środku zimy w Ontario, wykorzystując wrak samolotu.
Odcinek 9	"Zagubiony na morzu"	"Lost at Sea"
Les krąży na tratwie na środku oceanu w pobliżu Belize przez kilka dni w temperaturach 102 °F (39 °C), następnie dopływa do niezamieszkanej wyspy.
Odcinek 10	"Za Kulisami"	"Behind the Scenes"
Kulisy realizacji poprzednich dziewięciu odcinków.
Sezon 1 został wydany na DVD
[edytuj]Sezon 2
Polski tytuł	Angielski tytuł
Odcinek 11	"Kalahari"	"Kalahari"
Les wyjeżdża, by przeżyć ekstremalne upały Pustyni Kalahari. Bardzo szybko zaczyna brakować mu wody.
Odcinek 12	"Amazonka"	"Amazon"
Stroud składa wizytę w jednej z najdzikszych części dżungli amazońskiej.
Odcinek 13	"Labrador"	"Labrador"
Stroud porusza się z pomocą psiego zaprzęgu, umyślnie go gubi i próbuje przetrwać samotnie.
Odcinek 14	"Afrykańskie Równiny"	"African Plains"
Les rozbija się balonem w północnej części Republiki Południowej Afryki.
Odcinek 15	"Alaska"	"Alaska"
Zagubiony na wybrzeżu Alaski. Musi się zabezpieczyć przed niedźwiedziami grizzly.
Odcinek 16	"Południowy Pacyfik"	"South Pacific"
Odcinek 17	"Za Kulisami"	"Behind the Scenes"
Kulisy 2 sezonu. Można zobaczyć, jak Les przygotowywał się do wypraw i jak zdobywał informacje od miejscowej ludności.
[edytuj]Sezon 3
Polski tytuł	Angielski tytuł
Odcinek 18	"Sierra Nevada"	"Sierra Nevada"
Les gubi się w Sierra Nevada z zapasami na zaledwie jeden dzień.
Odcinek 19	"Góry Skaliste"	"Colorado Rockies"
Stroud zabiera ze sobą 2 konie i spędza siedem dni w Colorado
Odcinek 20	"Tundra Arktyczna"	"Arctic Tundra"
Odcinek 21	"Gęsty Las"	"Temagami"
Les wraz ze swoim przyjacielem Bobem spędzają tydzień w północno-wschodnim Ontario.
Odcinek 22	"Busz Australisjki"	"Australia"
Odcinek 23	"Papua - Nowa Gwinea"	"Papua New Guinea"
Les spędza 5 dni w dżungli a potem udaje się do wioski tubylców. To ostatni odcinek programu.
Sezon 3 jest ostatnim już z serii "Człowiek, który przetrwa wszystko".[1]
[edytuj]Ciekawostki

W lipcu 2007 Stroud został przyłapany przez strażników Parku Narodowego Kenai na Alasce w trakcie realizacji kolejnego odcinka. Za bezprawne wtargnięcie na teren parku narodowego został ukarany karą grzywny w wysokości 2800 USD.
