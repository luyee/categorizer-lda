Polski Instytut Spraw Międzynarodowych – instytucja państwowa zajmująca się badaniami naukowymi w zakresie problematyki międzynarodowej oraz przygotowywaniem analiz, ekspertyz oraz studiów prognostycznych dla naczelnych organów władzy państwowej. W skład PISM wchodzi również Akademia Dyplomatyczna, która prowadzi aplikację dyplomatyczno-konsularną, przygotowującą kadry dla Ministerstwa Spraw Zagranicznych.
Polski Instytut Spraw Międzynarodowych został powołany ustawą z 1996 roku[1]. W przeciwieństwie do Instytutu o tej samej nazwie, działającego w latach 1947-1993, nie jest on strukturą MSZ.
Spis treści  [ukryj] 
1 Zadania i zakres działania
2 Działalność Instytutu
3 Kierownictwo
4 Rada Instytutu
5 Przypisy
6 Linki zewnętrzne
Zadania i zakres działania[edytuj]

Zadania Instytutu są określone w ustawie z dnia 20 grudnia 1996 o Polskim Instytucie Spraw Międzynarodowych.[1] Należą do nich:
prowadzenie badań naukowych w zakresie spraw międzynarodowych;
przygotowywania analiz, ekspertyz i studiów prognostycznych z zakresu spraw międzynarodowych;
doskonalenie zawodowe kadr wykonujących zadania w zakresie stosunków międzynarodowych i polityki zagranicznej Rzeczypospolitej Polskiej;
upowszechnianie w społeczeństwie polskim wiedzy z dziedziny współczesnych stosunków międzynarodowych;
utrzymywanie kontaktów z ośrodkami szkoleniowymi, naukowymi i politycznymi w Rzeczypospolitej Polskiej i za granicą;
gromadzenie specjalistycznego księgozbioru i dokumentacji naukowej, a także prowadzenie otwartej działalności bibliotecznej;
działalność wydawnicza.
Kompetencje instytutu szczegółowo określa Rozporządzenie Prezesa Rady Ministrów z dnia 30 września 2004 w sprawie nadania statutu Polskiemu Instytutowi Spraw Międzynarodowych.[2], które precyzuje jego zakres działania:
prowadzenie interdyscyplinarnych i porównawczych badań naukowych w zakresie stosunków wielostronnych i dwustronnych Rzeczypospolitej Polskiej z podmiotami prawa międzynarodowego, w tym w szczególności Organizacją Traktatu Północnoatlantyckiego i państwami sąsiednimi, a także z Unią Europejską, oraz polityki zagranicznej Rzeczypospolitej Polskiej i zagadnień globalizacji;
sporządzanie analiz, ekspertyz i prognoz w zakresie spraw międzynarodowych, z inicjatywy własnej albo z inicjatywy Prezydenta Rzeczypospolitej Polskiej, Prezesa Rady Ministrów, ministra właściwego do spraw gospodarki, Ministra Obrony Narodowej, ministra właściwego do spraw zagranicznych oraz - w miarę możliwości - innych ministrów, Sekretarza Komitetu Integracji Europejskiej, komisji sejmowych i senackich oraz klubów poselskich i senatorskich;
upowszechnianie wiedzy z dziedziny stosunków międzynarodowych oraz polityki zagranicznej Rzeczypospolitej Polskiej, w tym problematyki integracji europejskiej - w szczególności za pośrednictwem Internetu i innych środków masowego przekazu oraz seminariów, konwersatoriów, odczytów, wykładów i publikacji własnych;
gromadzenie specjalistycznego księgozbioru i dokumentacji naukowej, w szczególności w zakresie, o którym mowa w pkt 1, a także prowadzenie otwartej działalności bibliotecznej w zakresie objętym działalnością Instytutu;
doskonalenie zawodowe pracowników wykonujących zadania w zakresie stosunków międzynarodowych i polityki zagranicznej Rzeczypospolitej Polskiej, w szczególności pracowników urzędów obsługujących ministra właściwego do spraw gospodarki, ministra właściwego do spraw zagranicznych, Ministra Obrony Narodowej i Komitetu Integracji Europejskiej, poprzez prowadzenie Kolegium Stosunków Międzynarodowych;
współpraca ze szkołami wyższymi, ośrodkami naukowymi i innymi instytucjami krajowymi i zagranicznymi w zakresie objętym działalnością Instytutu.
Działalność Instytutu[edytuj]

W Biurze Badań i Analiz PISM zatrudnionych jest ponad 20 analityków. Instytut zajmuje się również działalnością wydawniczą oraz prowadzi specjalistyczną bibliotekę o największym w Polsce księgozbiorze dotyczącym stosunków międzynarodowych.
PISM wydaje czasopisma poświęcone problematyce międzynarodowej: "Polski Przegląd Dyplomatyczny", "Sprawy Międzynarodowe", "Rocznik Polskiej Polityki Zagranicznej", "The Polish Quarterly of International Affairs", rosyjskojęzyczny kwartalnik "??????", "Zeszyty Niemcoznawcze PISM" oraz "Zbiór Dokumentów".
Kierownictwo[edytuj]

20 września 1999 – 20 września 2004 prof. Ryszard Stemplowski
20 września 2004 – 31 maja 2005 Jacek Foks (p.o.)
1 czerwca 2005 – 7 lutego 2007 prof. Roman Kuźniar
6 września 2007 – 12 kwietnia 2010 dr Sławomir Dębski
od 19 lipca 2010 dr Marcin Zaborowski
Rada Instytutu[edytuj]

Rada Instytutu jest organem opiniodawczym i doradczym PISM; w jej skład wchodzi "7 członków powoływanych na okres czterech lat spośród pracowników naukowych oraz ekspertów wyróżniających się wysokim poziomem wiedzy"[3]. Obecnie członkami Rady są: Jan Krzysztof Bielecki, Jerzy Koźmiński, Wojciech Roszkowski, Jacek Saryusz-Wolski, Bartłomiej Sienkiewicz i Paweł Wojciechowski.
