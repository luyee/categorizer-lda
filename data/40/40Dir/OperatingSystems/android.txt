Android – system operacyjny dla urządzeń mobilnych takich jak telefony komórkowe, smartfony, tablety PC i netbooki. Android jest rozwijany przez Google i oparty na jądrze Linuksa oraz oprogramowaniu na licencji GNU. Początkowo był rozwijany przez firmę Android Inc. (kupioną później przez Google), następnie przeszedł pod skrzydła Open Handset Alliance.
Android zrzesza przy sobie dużą społeczność deweloperów piszących aplikacje („apps”), które poszerzają funkcjonalność urządzeń. Dla systemu operacyjnego Android poprzez platformę Android Market jest obecnie dostępnych ponad 250 tys. aplikacji[2].
Spis treści  [ukryj] 
1 Historia
1.1 Google kupuje Android Inc.
1.2 Przyznane patenty i dokonane zgłoszenia patentowe
1.3 Założenie Open Handset Alliance
2 Rozwój
3 Wersje
4 Urządzenia
5 Przypisy
6 Linki zewnętrzne
Historia[edytuj]

Google kupuje Android Inc.[edytuj]
W lipcu 2005 roku Google zakupiło Android Inc., niewielką firmę z Kalifornii[3].
Założyciele firmy, którzy zaczęli pracę w Google to m.in. Andy Rubin (współzałożyciel firmy Danger), Rich Miner (współzałożyciel Wildfire), Nick Sears (T-Mobile) i Chris White (jeden z pierwszych inżynierów w WebTV). Ówcześnie wiedziano o Android Inc. niewiele więcej niż to, że tworzą oprogramowanie dla urządzeń mobilnych[3]. Zakup firmy przez Google spowodował powstanie plotek, jakoby firma Google zamierzała wejść na rynek urządzeń mobilnych, jednakże niejasne było, jaką funkcję zamierza przyjąć w ramach tego rynku.
Już w Google zespół pod kierownictwem Rubina stworzył system operacyjny dla urządzeń mobilnych, oparty na Linuksie, z myślą o wytwórcach sprzętu mobilnego i operatorach telefonii komórkowej. Google już wtedy dobrał sobie partnerów w świecie sprzętu komputerowego i oprogramowania oraz zasygnalizował operatorom komórkowym gotowość do współpracy[4][5][6].
W grudniu 2006 roku spekulacje na temat wejścia Google na rynek mobilny nasiliły się ponownie. Według doniesień BBC i The Wall Street Journal Google zmierza do udostępnienia "wyszukiwarki Google i aplikacji Google na urządzeniach mobilnych, każdego dnia pracując nad tym bardzo ciężko". Media drukowane i internetowe zaczęły rozgłaszać plotki, jakoby Google pracował nad firmowanym przez siebie telefonem komórkowym (gPhone)[7]. Kolejne domniemania nasiliły się wraz z pogłoskami, że Google pracuje nad specyfikacją techniczną swojego rozwiązania i prezentuje prototypy wytwórcom urządzeń mobilnych oraz operatorom. Podobno, w sumie aż 30 prototypowych telefonów[8]. Network World donosił, iż telefon Google to otwarty system operacyjny dla telefonów komórkowych, a nie konkretne urządzenia, jak iPhone[8]. Phoronix donosił, że Google zamierza rozpocząć współpracę nad GPhone'em z OpenMoko[9], projektem mającym na celu stworzenie platformy dla urządzeń mobilnych całkowicie opartej o wolne oprogramowanie, m.in. jądro Linuksa.
Przyznane patenty i dokonane zgłoszenia patentowe[edytuj]
We wrześniu 2007 roku, InformationWeek donosił, że Google złożył kilka wniosków patentowych dotyczących telefonii mobilnej, zwracając uwagę, że nadejście gPhone'a jest bliskie[10][11]. Kilka ważniejszych zgłoszeń patentowych dokonanych w Stanach Zjednoczonych:[10]
US Patent 6785566: Obudowa telefonu komórkowego
US Patent 6982945: Przekaźnik radiowy
US Patent 6829289: Wykorzystanie pseudolosowej funkcji Hadamarda w bezprzewodowych systemach CDMA
US Patent Application 20070067329: Przeciążona sesja komunikacyjna
US Patent Application 20070159522: Obrazkowa, kontekstowa reklama
US Patent Application 20060004627: Reklamy dla urządzeń z funkcją telefonu
US Patent Application 20050185060: Obrazkowe zapytania skierowane do wyszukiwarek, dla telefonów komórkowych wyposażonych w aparaty fotograficzne
US Patent Application 20070066364: Aplikacje dla urządzeń mobilnych
Google dokonało także zgłoszenia patentowego dotyczącego systemu płatności dla telefonii komórkowej, co tym bardziej przekonywało o planach wprowadzenia gPhone'a[6][12]. GPay[13], jak nazwano ów system płatności, miał pozwalać użytkownikowi na przeprowadzenie transakcji pieniężnej poprzez wysłanie specjalnego tekstu do usługi Google, zawierającego szczegóły transakcji. GPay skontaktowałby się wtedy z bankiem płacącego i bankiem beneficjenta w celu realizacji transakcji. Patent ów może nie zostać przyznany, ponieważ podobny otwarty projekt Aircash już istnieje[14].
Założenie Open Handset Alliance[edytuj]
„	
Dzisiejsze ogłoszenie jest ważniejsze niż jakikolwiek pojedynczy Google Phone, o którym prasa spekulowała przez ostatnie kilka tygodni. Naszą wizją jest wyposażenie w tę potężną platformę tysięcy różnych modeli telefonów.
”
— Eric Schmidt, 5 listopada 2007[15]
5 listopada 2007 założono Open Handset Alliance, konsorcjum w którego skład wchodzą m.in. Google, HTC, Intel, Motorola, Qualcomm, T-Mobile, Sprint Nextel oraz NVIDIA, z myślą o rozwoju otwartych standardów dla telefonii mobilnej[16]. Wraz z ogłoszeniem powstania OHA zaprezentowano platformę Android. Eric Schmidt zdementował wszystkie poprzednie plotki na temat istnienia gPhone'a.
Tego samego dnia kilka firm (m.in. Microsoft, Nokia i Apple) niezrzeszonych w OHA zareagowało na jego powstanie[17].
Rozwój[edytuj]



Jedno z pierwszych urządzeń prototypowych wyposażonych w Androida
12 listopada 2007 roku OHA opublikowało pierwszą wersję Android SDK, w którego skład wchodzą narzędzia programistyczne, debugger, biblioteki, emulator, dokumentacja, przykładowe projekty, tutoriale, FAQ i wiele innych. Programiści muszą zainstalować Android SDK na komputerze kompatybilnym z x86 z systemem Windows XP lub Vista, Mac OS X 10.4.8 (lub późniejszym), bądź Linux (testowane na Ubuntu Linux Dapper Drake). SDK wymaga także Java Development Kit, Apache Ant i Pythona 2.2 (bądź późniejszego). Eclipse 3.2 (bądź późniejsze) jest jedynym oficjalnie obsługiwanym IDE dzięki wtyczce Android Development Tools Plugin, ale programiści mogą także używać narzędzi konsolowych w celu tworzenia i debugowania aplikacji na Androida.
Wrażenia programistów z użytkowania SDK jak dotąd były zróżnicowane[18]. Narzekano między innymi na błędy, brak dokumentacji, niewłaściwą infrastrukturę jakości (QA) i brak publicznie dostępnego systemu raportowania błędów. Pomimo tego pierwsze aplikacje na Androida zaczęły się pojawiać już tydzień po opublikowaniu platformy. Pierwszą dostępną publicznie aplikacją był Wąż[19][20].
Google zaoferowało łącznie 10 milionów dolarów w ramach konkursu na najbardziej innowacyjne aplikacje przeznaczone dla systemu Android[21]. Termin składania aplikacji w ramach konkursu upłynął 14 kwietnia 2008. Do tego czasu zgłoszono 1788 aplikacji z ponad 70 krajów. Najwięcej wpłynęło ich w ostatnich godzinach przed terminem – nawet do 170 aplikacji na godzinę.
W ramach Mobile World Congress 12 lutego 2008 Google zaprezentował co najmniej trzy działające prototypy wyposażone w Androida.
Pierwszym telefonem wyposażonym w system operacyjny stał się HTC Dream, w Polsce sprzedawany pod marką Era G1 przez sieć Era od lutego 2009.
Wersje[edytuj]

Pierwsze litery nazw kolejnych wersji Androida wybierane są w kolejności alfabetycznej.
wersja	API Level	nazwa kodowa	jądro	data wydania	wprowadzone zmiany
1.0	1	Apple Pie
(nieoficjalna)	—	23 września 2008	
1.1	2	Banana bread
(nieoficjalna)	—	9 lutego 2009	
możliwość zapisywania załączników z wiadomości MMS
pokaż/ukryj klawiaturę podczas rozmowy
poprawa wielu błędów jakie odkryto w wersji 1.0
1.5	3	Cupcake	Linux 2.6.27	30 kwietnia 2009	
możliwość nagrywania i odtwarzania filmów w trybie aparatu
przesyłanie filmów do serwisu YouTube i zdjęć do serwisu Picasa bezpośrednio z telefonu
nowa klawiatura ekranowa z funkcją przewidywania wpisywanych słów
obsługa profili Bluetooth A2DP i AVRCP
możliwość automatycznego łączenia z zestawem słuchawkowym Bluetooth, gdy ten znajdzie się w zasięgu telefonu
nowe widżety i foldery
animowane przejścia między pulpitami
1.6	4	Donut	Linux 2.6.29	15 września 2009	
poprawione działanie Android Market
wspólny interfejs aparatu, kamery i galerii filmów/zdjęć
galeria umożliwia zaznaczenie kilku zdjęć do usunięcia
aktualizacja funkcji Voice Search
poprawiona funkcja wyszukiwania: dodano możliwość przeszukiwania zakładek, historii, kontaktów i sieci bezpośrednio z pulpitu telefonu
poprawiono obsługę CDMA/EVDO, IEEE 802.1X, VPN i system rozpoznawania mowy
obsługa rozdzielczości WVGA
poprawiono szybkość działania aparatu fotograficznego i funkcji wyszukiwania
narzędzia Gesture framework i GestureBuilder
darmowe oprogramowanie nawigacyjne Google
2.0	5	Eclair	26 października 2009	
obsługa wielu kont email
podpięcie wielu kont email do jednej aplikacji
wyszukiwanie wiadomości SMS i MMS
automatyczne usuwanie starych wiadomości (użytkownik określa, od którego momentu wiadomości będą kasowane)
do aparatu dodano obsługę lampy błyskowej, cyfrowy zoom, możliwość zmiany balansu bieli i tryb makro
obsługa multitouch w klawiaturze i poprawiony słownik
wsparcie dla HTML5 w przeglądarce
geolokalizacja
obsługa Bluetooth 2.1
poprawione sprzętowe wsparcie dla wyświetlanej grafiki
2.0.1	6	3 grudnia 2009	
drobne poprawki
2.1	7	12 stycznia 2010	
interaktywne tapety wyświetlające animacje
dodatkowe 2 pulpity
nowa lista aplikacji z efektami 3D i czarnym tłem
rozpoznawanie głosu dla wszystkich pól tekstowych
widgety z pogodą i informacjami
zmieniony interfejs galerii, uproszczona edycja zdjęć
2.2	8	Froyo	Linux 2.6.32	20 maja 2010	
wsparcie dla Flash 10.1 Mobile
poprawienie wydajności (nowy silnik V8 i JIT)
lepsza współpraca z Bluetooth
nowe biblioteki
możliwość instalacji aplikacji na karcie pamięci
płynniejszy podgląd kamer/aparatu
aplikacje mogą same robić backup swoich danych
tethering WiFi
poprawienie interfejsu galerii
lepsza kontrola zoomu w aparacie
2.2.1	23 września 2010	
drobne zmiany
2.2.2	22 stycznia 2011	
usunięto poważne błędy
2.3	9	Gingerbread	6 grudnia 2010	
uproszczono i zmieniono interfejs
zwiększono szybkość i energooszczędność
poprawiono zaznaczanie tekstu i funkcję kopiuj/wklej
zmiany wyglądu
wprowadzono obsługę rozmów wideo przez przednią kamerkę
poprawiono funkcję kontrolowania stanu baterii
możliwość wykonywania połączeń SIP
nowy menadżer pobierania plików w przeglądarce
2.3.3	10	Linux 2.6.35	22 lutego 2011	
drobne usprawnienia
uaktualnione API
2.3.4	maj 2011	
wideorozmowy za pomocą Google Talk
2.3.5	25 lipca 2011	
poprawiona wydajność sieci w Nexus S 4G
poprawki i usprawnienia
2.3.6	2 września 2011	
poprawiony błąd związany z wyszukiwaniem głosowym
2.3.7	20 września 2011	
wsparcie usługi Google Wallet dla Nexus S 4G
3.0	11	Honeycomb[22]	Linux 2.6.39	24 stycznia 2011	
optymalizacja dla tabletów i procesorów NVidia Tegra
aplikacje Google zoptymalizowano pod duże rozdzielczości
nowe widgety
lepsze wykorzystanie większej rozdzielczości ekranu
przyciski wstecz/home/menu znajdują się na ekranie
przycisk "Apps" jest teraz w górnym rogu ekranu
akceleracja grafiki 2D
3.1	12	10 maja 2011	
obsługa urządzeń podłączanych do gniazda USB
udoskonalony mechanizm zarządzania widżetami
poprawiony multitasking
3.2	13	18 lipca 2011	
praca na 7" urządzeniach
wsparcie dla chipsetów Qualcomm
ulepszone widżety
aktualizacje oprogramowania tj. Movie Studio, Movies, czy Music
4.0	14	Ice Cream Sandwich	Linux 2.6.35	19 pażdziernika 2011	
obsługa procesorów dwurdzeniowych i rozdzielczości 720p w telefonach
optymalizacja dla procesorów TI OMAP
interfejs Roboto, możliwość zastąpienia przycisków obsługi gestami
nowy menedżer zadań
edytor zdjęć
Google+ 2.0
Google Music 2.0
Android Beam
Urządzenia[edytuj]

Pierwszym dostępnym w sprzedaży urządzeniem z systemem Android był G1 (znany też jako HTC Dream).
Przeważająca część urządzeń wyposażonych w ten system to urządzenia z ekranem dotykowym, w tym telefony komórkowe, tablety PC oraz czytniki książek elektronicznych. Planowane jest również wprowadzenie tego systemu dla urządzeń set-top box (patrz Google TV).
Artykuły o urządzeniach z systemem operacyjnym Android:
G1
HTC Desire
HTC Desire HD
HTC Legend
HTC Magic
HTC Sensation
HTC Wildfire
LG Optimus 2X
LG Optimus 3D
LG Optimus One
LG Swift
LG Swift Black
Motorola DEFY
Motorola Milestone XT720
Nexus One
Nexus S
Nook
Samsung Epic 4G
Samsung Galaxy S
Samsung Galaxy S II
Samsung Galaxy Tab
Samsung Galaxy Tab 10.1
Samsung i5510 Galaxy 551
Samsung i5700
Samsung i5800
Samsung i7500 Galaxy
Samsung i8520 Galaxy Beam
Samsung S5830 Galaxy Ace
Samsung Galaxy Mini
Sony Ericsson Xperia Play
Sony Ericsson Xperia X8
Sony Ericsson Xperia X10
