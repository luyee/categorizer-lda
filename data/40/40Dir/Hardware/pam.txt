Pamięć komputerowa to różnego rodzaju urządzenia i bloki funkcjonalne komputera, służące do przechowywania danych i programów (systemu operacyjnego oraz aplikacji). Potocznie przez "pamięć komputerową" rozumie się samą pamięć operacyjną.
Spis treści  [ukryj] 
1 Podział pamięci ze względu na
2 Urządzenia z kategorii pamięci
3 Parametry pamięci i nośników pamięci
4 Szybkość pamięci
5 Zobacz też
Podział pamięci ze względu na[edytuj]

ulotność:
pamięci ulotne przechowują dane tak długo, jak długo włączone jest ich zasilanie
pamięci nieulotne zachowują dane także po odłączeniu zasilania
możliwość zapisu i odczytu:
tylko do odczytu (zapis odbywa się w fazie produkcji)
jednokrotnego zapisu
wielokrotnego zapisu, ale ograniczoną liczbę razy, długotrwałego i utrudnionego
wielokrotnego trwającego w porównywalnie z odczytem, łatwego i nieograniczoną liczbę razy
wymagająca kasowania przed zapisem nowych danych
nośnik:
półprzewodnikowy (układ scalony)
optyczny
magnetyczny (w tym pamięć ferrytowa)
magnetooptyczny
polimerowy (np. Millipede)
papierowy (np. karta dziurkowana)
linia opóźniająca (np. pamięć rtęciowa)
łatwość (możliwość) przeniesienia wraz z zapisem do innego urządzenia
miejsce w konstrukcji komputera:
rejestry procesora
pamięć podręczna, czyli cache
pamięć operacyjna - dostępna bezpośrednio przez procesor, w tym RAM
zewnętrzna - dostępna dla procesora jako urządzenie zewnętrzne, w tym pamięci USB, masowa (stacje dysków, taśm itp.)
pamięć robocza podzespołów (np. rejestry stanu urządzenia, bufory w kartach sieciowych, bufor wysyłanego lub odebranego znaku w łączu szeregowym, pamięć obrazu w kartach grafiki)
sposób dostępu do informacji:
pamięć o dostępie swobodnym - po wybraniu adresu dostępna jest dowolna jednostka pamięci
pamięć o dostępie szeregowym (cyklicznym) (rejestry przesuwne, pamięć taśmowa) - dostęp do danych wymaga odczytania ich kolejno
pamięć skojarzeniowa (asocjacyjna) - miejsce dostępu do niej jest zależne od zawartości innej pamięci
pamięć wielopoziomowa - pamięć o dostępie szeregowym w obrębie szeregowym, z możliwością wyboru sektorów
Urządzenia z kategorii pamięci[edytuj]

taśmy i karty dziurkowane (obecnie już praktycznie nieużywane)
karty magnetyczne (także o znaczeniu historycznym)
taśmy magnetyczne na szpulach i w kasetach
bębny
dyskietki (magnetyczne "dyski miękkie")
dyski twarde (magnetyczne)
dyski optyczne:
CD-ROM, CD-R, CD-RW
DVD-ROM, DVD-R, DVD-RW, DVD+R, DVD+RW
HD DVD
BD-ROM, BD-R, BD-RW
DMD
EVD
HVD
dyski magnetooptyczne
Parametry pamięci i nośników pamięci[edytuj]

(Zestawienie alfabetyczne podstawowych parametrów pamięci z pominięciem rozróżnienia na typ i rodzaj pamięci)
czas cyklu (ang. Cycle Time) – najkrótszy czas jaki musi upłynąć pomiędzy dwoma żądaniami dostępu do pamięci
czas dostępu (ang. Access Time) – Latencja
czas oczekiwania CAS – CAS latency
gęstość zapisu (ang. Computer Storage Density) – ilości informacji, którą można zapisać na określonej długości ścieżki
ilość, pojemność, wielkość – liczba komórek przechowujących dane, w zależności od rodzaju i przeznaczenia wyrażana w bitach lub bajtach
liczba cylindrów, ścieżek na każdej powierzchni roboczej dysku
liczba głowic odczytu/zapisu – od kilkunastu do kilkudziesięciu
pobór mocy – wyrażany w Watach
prędkość obrotowa dysku – parametr dysków HDD wyrażany w liczbie obrotów na minutę
średni czas dostępu (ang. Average Access Time) – suma średniego czasu poszukiwania (ang. Average Seek Time) potrzebnego do umieszczenia głowicy w wybranym cylindrze oraz opóźnienia rotacyjnego potrzebnego do umieszczenia głowicy nad odpowiednim sektorem (ang. Rotational Latency)
transfer, szybkość transmisji (ang. Transfer Speed) – liczbą bitów (bajtów) jaką można przesłać w jednostce czasu pomiędzy pamięcią a innym urządzeniem
zasilanie – wyrażane w woltach [V]
Szybkość pamięci[edytuj]

Koszt pamięci jest zazwyczaj związany z szybkością dostępu do danych danego rodzaju pamięci – im szybsza pamięć tym jest droższa. Dlatego stosowane są różne techniki przenoszenia danych pomiędzy różnego typu pamięciami, aby zapewnić możliwie krótki czas dostępu do najbardziej potrzebnych danych przy ograniczonych zasobach najszybszych pamięci. Dane aktualnie używane są trzymane w szybszej pamięci, natomiast te aktualnie niepotrzebne w wolniejszej. Ponieważ różnice w czasie dostępu między kolejnymi poziomami są często rzędu 10:1, dobre wykorzystanie właściwości pamięci podręcznej (cache) ma zazwyczaj większe znaczenie niż liczba cykli procesora koniecznych do wykonania algorytmu. Zasada przenoszenia mniej potrzebnych danych do wolniejszej pamięci jest podstawą funkcjonowania pamięci wirtualnej komputera oraz stronicowania pamięci.
Klasyczne rodzaje pamięci używane w komputerach PC (uszeregowane od najszybszej):
rejestry procesora, rozmiar rzędu kilkudziesięciu do kilkuset bajtów
pamięć podręczna procesora pierwszego poziomu (cache L1), wbudowana w procesor, rozmiar od 4 do 64 kB
pamięć podręczna procesora drugiego poziomu (cache L2), rozmiar od 128 kB do 24 MB
pamięć RAM, rozmiar obecnie od 256 MB (dawniej od kilku kB) do kilku GB
plik wymiany (swap) na dysku twardym, rozmiar rzędu kilkudziesięciu MB do kilku GB (definiowany przez użytkownika lub automatycznie przez system operacyjny)
