Fantazje erotyczne – wyobrażenia o treści erotycznej. Mogą występować spontanicznie, podczas aktywności seksualnej, albo pod wpływem obrazów, opowiadań, lub zdjęć. Przyczyną fantazji erotycznych może być bujna wyobraźnia, niezrealizowane potrzeby, czy ukryte tendencje, które znajdują swój wyraz w treści fantazji erotycznych. Treść fantazji bywa zróżnicowana, od realistycznej do fantastycznej. Częściej występują u młodych mężczyzn. Stanowią istotny przedmiot w badaniu i leczeniu seksuologicznym (istotna jest zarówno ich treść, jak i częstotliwość). Fantazje erotyczne same w sobie stanowią bodziec seksualny i zwiększają stężenie testosteronu we krwi.
Fantazje erotyczne w różnych kulturach[edytuj]

W kulturach Wschodu traktowane były jako zdrowy przejaw seksualności człowieka. W kulturze Zachodu długi czas były one kojarzone z grzechem i złem.
