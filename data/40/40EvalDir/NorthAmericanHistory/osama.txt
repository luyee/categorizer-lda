Usama ibn Ladin (arabski klasyczny: szajch ?Usamah bin Mu?ammad bin ?Awa? bin Ladin, ????? ?? ???? ?? ??? ?? ????, znany także jako Osama bin (ben) Laden (ur. 10 marca[1] lub 28 czerwca 1957[2] w Dżuddzie[2] lub Rijadzie[3], zm. 2 maja 2011 w Abbottabadzie[4][5]) – saudyjski milioner, były przywódca Al-Kaidy. Zginął w Pakistanie z rąk żołnierzy Navy SEALs, sił specjalnych marynarki wojennej USA[6][7].
Spis treści  [ukryj] 
1 Życiorys
2 Cele Usamy ibn Ladina
3 Zobacz też
4 Przypisy
5 Linki zewnętrzne
Życiorys[edytuj]

Urodził się 10 marca 1957 roku w bogatej rodzinie w Arabii Saudyjskiej[8]. Jego ojciec był Jemeńczykiem (majątek zdobył budując na zlecenia króla Arabii Saudyjskiej; po jego śmierci wszystkich dwadzieścioro dzieci zostało multimilionerami), a matka Syryjką. W trakcie lat szkolnych przyłączył się do Bractwa Muzułmańskiego. Był gorliwym wyznawcą islamu nieuznającym "zgnilizny Zachodu", ale również przemocy.
Gdy w roku 1979 wojska radzieckie najechały Afganistan, udał się do Pakistanu i zajął się organizowaniem pieniędzy i zaopatrzenia dla afgańskich bojowników – organizował pomoc ze strony Stanów Zjednoczonych, Arabii Saudyjskiej i Pakistanu. W Pakistanie założył dom gościnny – który był przystankiem dla ochotników w walce z komunistyczną Armią Radziecką – tak powstał Maktab al-Khidamat.
W swojej działalności korzystał też ze znacznego majątku odziedziczonego po ojcu. Pod koniec wojny ibn Ladin zaczął zakładać własne obozy bojowników na podstawie ewidencji ludzi, którzy przeszli przez jego dom gościnny (MAK) – tak powstała Al-Kaida.
W czasie tej wojny zradykalizował swoje poglądy (w fazie początkowej). Wtedy też nagrał pierwsze swoje wystąpienie. Pod wpływem swoich egipskich przyjaciół z bractwa jeszcze bardziej zradykalizował swe poglądy o dżihadzie – świętej wojnie przeciw okupantom świata islamskiego. Gdy Armia Radziecka opuściła Afganistan, ochotnicy zaczęli wracać do domu.
Po zajęciu Kuwejtu przez Irak, zaproponował Saudom utworzenie armii ochotników do obrony Arabii Saudyjskiej. Władcy Arabii odrzucili jednak jego ofertę i poprosili o pomoc Stany Zjednoczone. W 1991 roku został wydalony z Arabii Saudyjskiej. Kolejne lata spędził w Sudanie, gdzie wspierał miejscowy islamski rząd. W tym czasie za swoich głównych wrogów uznał Saudów i USA. Al Kaida zaczęła nawiązywać ścisłą współpracę z licznymi ugrupowaniami islamskich fundamentalistów.
Rosnącej w siłę organizacji przypisuje się następujące zamachy:
1993 – eksplozja furgonetki-bomby w podziemnym garażu World Trade Center;
1996 – zabicie 19 amerykańskich żołnierzy w Arabii Saudyjskiej;
1998 – zamach na amerykańskie ambasady w Nairobi (Kenia) i Dar es Salaam (Tanzania).
Po zamachach na ambasady Amerykanie dokonali ataków rakietowych na bazy Al Kaidy w Sudanie i Afganistanie i wymusili na władzach w Chartumie wydalenie ibn Ladina, który udał się do Afganistanu, gdzie wspierał rząd talibów.
W 2000 roku w Jemenie miał miejsce zamach na amerykański niszczyciel USS Cole, który przypisano Al Kaidzie.
Po zamachu z 11 września 2001 roku na kompleks nowojorskiego World Trade Center i Pentagon w Waszyngtonie, bin Ladena oskarżono o jego zorganizowanie, jednak wina nigdy nie została mu udowodniona, ponieważ nie było na to rzetelnych dowodów. Amerykanie wraz z sojusznikami (w tym tadżyckimi, uzbeckimi i później pasztuńskimi mudżahedinami) obalili talibów. Usama ibn Ladin zdołał jednak umknąć i przez wiele lat miejsce jego pobytu pozostawało nieznane. Przebywać miał na pograniczu afgańsko-pakistańskim. Pojmany został jednak pomysłodawca ataków na Stany Zjednoczone – Chaled Szejk Mohammed.
29 października 2004 roku arabska telewizja satelitarna Al-Dżazira nadała wystąpienie Usamy ibn Ladina (którego autentyczność nigdy nie została potwierdzona), w którym wziął on na siebie odpowiedzialność za zamachy z 11 września 2001 roku i zagroził ich powtórzeniem. Oświadczył, że ataki terrorystyczne na USA to przejaw walki o wolność. Istniało wiele wątpliwości co do oryginalności owego nagrania, ponieważ ibn Ladin jadł na nim prawą ręką, choć był leworęczny, ponadto nie widać było jego twarzy. Na dłoni miał również pierścienie, co mogło wydawać się dziwne, jako że noszenie biżuterii jest zakazane przez islam. Ibn Ladin był intensywnie poszukiwany przez amerykańskich komandosów aż do swojej śmierci.
W lipcu 2007 roku rząd Stanów Zjednoczonych zwiększył nagrodę za głowę Usamy z 25 mln USD do 50 mln USD[9].
 Osobny artykuł: Śmierć Usamy ibn Ladina.
W późnych godzinach wieczornych 1 maja 2011 roku (czasu w Waszyngtonie) Barack Obama poinformował o zabiciu Usamy ibn Ladina. Z informacji podawanych przez amerykańskie media (ABC News, NBC News, CNN) wynika, że Ladin zginął z rąk amerykańskich komandosów z Navy SEALs[10] w Abbottabad w pakistańskiej prowincji Chajber Pachtunchwa 2 maja 2011 ok. 1:00 (czasu w Pakistanie) po dwóch strzałach powyżej ramion[11][12].
W reakcji na śmierć ibn Ladina palestyńska organizacja terrorystyczna Hamas potępiła akcję wojsk amerykańskich i nazwała lidera Al-Kaidy "szachidem" (świętym męczennikiem)[13].
Cele Usamy ibn Ladina[edytuj]

Wojna religijna przeciwko Stanom Zjednoczonym i ich interesom, ogłoszona w fatwie w 1998 roku;
Usunięcie wojsk amerykańskich z Arabii Saudyjskiej i Zatoki Perskiej;
Wyzwolenie Jerozolimy z rąk Żydów;
Usunięcie Żydów z Półwyspu Arabskiego;
Obalenie "nieislamskich" rządów w świecie muzułmańskim;
Przywrócenie kalifatu.
