Ospa wietrzna (łac. varicella) – najczęstsza choroba zakaźna wieku dziecięcego[potrzebne źródło], charakteryzującą się znaczną zaraźliwością. Nie należy mylić tej choroby z czarną ospą.
Spis treści  [ukryj] 
1 Etiologia
2 Źródło i drogi zakażenia
3 Objawy i przebieg
4 Powikłania
4.1 Wady wrodzone
5 Profilaktyka
6 Leczenie
7 Bibliografia
8 Zobacz też
9 Linki zewnętrzne
Etiologia[edytuj]

Ospa wietrzna spowodowana jest herpeswirusem VZV (Herpes virus varicellae), wywołującym ogólne zakażenie organizmu, a jej przechorowanie daje odporność. Po przechorowaniu ospy wietrznej wirus przyjmuje postać latentną w czuciowych (grzbietowych) zwojach nerwów rdzeniowych i czaszkowych, w których pozostaje w formie uśpionej do końca życia). W warunkach obniżonej odporności organizmu może dojść do reaktywacji wirusa i rozwoju półpaśca.
Źródło i drogi zakażenia[edytuj]

Źródłem zakażenia dla człowieka jest inny człowiek. Okres wylęgania choroby wynosi 10-21 dni, średnio 14 dni, a okres zaraźliwości zaczyna się około 2-3 dni przed wystąpieniem wysypki i trwa do przyschnięcia wszystkich wykwitów.
Zakażenie ospą następuje drogą kropelkową - na skutek wdychania wydychanej przez chorego wydzieliny dróg oddechowych w okresie zaraźliwości - oraz w wyniku bezpośredniego kontaktu z wykwitem u chorego.
Na półpaśca zachorować mogą tylko ludzie, którzy już przechorowali ospę wietrzną. Zarażenie się zdrowej osoby półpaścem jest teoretycznie możliwe, ale bardzo mało prawdopodobne. Z większym prawdopodobieństwem u osoby zdrowej rozwinie się ospa, a później ewentualnie półpasiec.
Objawy i przebieg[edytuj]



Krosta ospy wietrznej


Osoba chora na ospę wietrzną


31-letni mężczyzna z ospą wietrzną
Początkowo choroba objawia się gorączką od 37-40 °C, bólem głowy i ogólnym pogorszeniem samopoczucia. Są to objawy wstępne (prodromalne). Następnie na skórze pojawiają się wykwity skórne, które charakteryzują się przekształcaniem się w trakcie choroby; kolejno pojawia się:
mała, czerwona plamka, która zmienia się w
grudkę, a ta w
pęcherzyk wypełniony przejrzystym płynem, który mętnieje, tworząc
krostę, która zasychając zmienia się w
strup, odpadający od powierzchni skóry po kilku dniach.
Ewolucja ta trwa około 6 dni. Wystąpieniu wysypki często towarzyszy nasilony świąd. Wykwity pojawiają się przeważnie w 2-3 rzutach, dlatego bardzo często można zaobserwować je jednocześnie w różnych stadiach rozwoju (tzw. "obraz gwiaździstego nieba"). Najwięcej wykwitów występuje na tułowiu, a nieco mniej na twarzy i głowie oraz kończynach. Bardzo rzadko zajęte są dłonie i stopy. Zdarzają się również nieliczne wykwity na błonie śluzowej jamy ustnej, zwłaszcza podniebienia twardego i policzków.
Powikłaniem zmian skórnych może być zliszajowacenie z wytworzeniem małych bliznek.
Najczęściej choroba przebiega łagodnie (niekiedy skąpo- lub bezobjawowo) u osób dorosłych przebieg jest zwykle cięższy. U osób z upośledzeniem odporności, szczególnie dzieci, ciężki przebieg może kończyć się śmiercią. W USA przed wprowadzeniem szczepień notowano rocznie 100 śmiertelnych przypadków w związku z ospą wietrzną.
Sama ospa charakteryzuje się wyżej wspomnianą, charakterystyczną wysypką na całym ciele, natomiast droga wysypywania podczas przechodzenia półpaśca zależna jest od drogi, którą biegnie nerw - czyli z reguły wysypka występuje po jednej stronie ciała w ściśle określonym miejscu z reguły tylko w okolicach klatki piersiowej (stąd nazwa - półpasiec).
Powikłania[edytuj]

Najczęstszym powikłaniem jest wtórne bakteryjne zakażenie zmian skórnych; po wygojeniu mogą pozostawać blizny.
zapalenie płuc, szczególnie u osób dorosłych
zapalenie ucha środkowego
zapalenie mózgu, w tym ostra ataksja móżdżkowa.
Rzadko
kłębuszkowe zapalenie nerek
zapalenie stawów
zapalenie wątroby (VZV wtórnie hepatotropowy)
Ospa wietrzna może powodować zgon dziecka, jeżeli u matki choroba rozwinęła się w okresie od 5. dnia przed porodem do 2. dnia po porodzie
Wady wrodzone[edytuj]
W przypadku ekspozycji matki w ciąży na wirus varicella-zoster może dojść do różnych powikłań u dziecka:
Uszkodzenie mózgu: zapalenie mózgu, mikrocefalia, wodogłowie, aplazja mózgu
Wady oczu (szypuła oczna, pęcherzyki soczewki), małoocze, zaćma wrodzona, chorioretinitis, atrofia nerwu wzrokowego
Inne zmiany neurologiczne: uszkodzenie piersiowego i lędźwiowo-krzyżowego odcinka rdzenia kręgowego deficyty motoryczne i sensoryczne, brak odruchów ścięgnistych głębokich, anizokoria lub zespół Hornera
Wady innych części ciała: hipoplazja kończyn górnych i dolnych, dysfunkcja zwieracza odbytu i pęcherza moczowego
Zmiany skórne: (bliznowate) zmiany skórne, hipopigmentacja
Profilaktyka[edytuj]

Izolacja osób wrażliwych na zakażenie (trudne i niepraktyczne).
W niektórych krajach dostępne są szczepienia ochronne przeciw ospie wietrznej (w tym w Polsce).
Osobom kontaktującym się z osobą chorą, obarczonych dużym ryzykiem ciężkich bądź śmiertelnych powikłań podaje się surowicę (uodparnianie bierne).
Leczenie[edytuj]

Objawowe leczenie skierowane jest na złagodzenie świądu (leki miejscowe i ogólne) i polega na:
leżeniu w łóżku podczas gorączki;
częstej zmianie ubrania i kąpielach w płynach odkażających (letnia woda z dodatkiem: nadmanganianu potasu, sody oczyszczonej (1 łyżeczka na litr wody) lub siemienia lnianego);
podawaniu leków przeciwgorączkowych (NIE stosuje się salicylanów - np. aspiryny - ze względu na możliwość wystąpienia zespołu Reye’a);
istnieją rozbiezności w sprawie zaleceń i przeciwskazań uzywania pudrów - popularna metoda, ograniczająca swędzenie budzi kontrowersje ze względu na ułatwienie rozwoju bakterii;
u osób z zaburzeniami odporności, zwłaszcza u dorosłych, stosuje się Acyklowir (lek przeciwwirusowy), który skraca czas trwania choroby i zapobiega powikłaniom.
