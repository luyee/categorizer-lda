Numizmatyka (z gr. ??µ??µ?????) – nauka pomocnicza historii, zajmująca się badaniem monet, banknotów i innych znaków pieniężnych pod względem historycznym, estetycznym, a także technicznym. W ostatnich latach coraz częściej za dział numizmatyki uważana jest polityka monetarna (zwalczanie przestępczości monetarnej, polityka emisyjna, obieg pieniądza, jako wyraz świadomych działań emitenta). Pochodzenie słowa numizmatyka nie jest do końca jasne - nie wiadomo, czy pochodzi od łacińskiego nummus, czy też od greckiego nomisma. Numizmatyka ma swoje początki w XIV wieku, rozwinęła się w okresie renesansu. Największe w Polsce zbiory monet i medali znajdują się w muzeach narodowych w Warszawie i w Krakowie.
Główne zadania numizmatyki:
kolekcjonowanie i klasyfikowanie monet
datowanie monet: bezwzględne; analiza znaków menniczych; połączona analiza ikonograficzna, metrologiczna i epigraficzna
ustalanie kręgu użytkowników danych monet
określanie dodatkowych funkcji monet
wyjaśnianie i interpretacja faktów i procesów dziejowych.
Podział chronologiczny numizmatyki:
grecka
celtycka
rzymska
bizantyjska
Dalekiego Wschodu (m.in. Indie, Chiny, Japonia)
średniowieczna (w tym arabska i perska)
nowożytna
Terminy szczególnie przydatne w numizmatyce średniowiecznej:
gatunek monety - zwykle obejmuje numizmaty o tych samych, bądź podobnych cechach metrologicznych - wadze, próbie (np. denar, grosz, talar, drachma)
typ monety - obejmuje numizmaty opatrzone tym samym wyobrażeniem, z reguły zamyka się w jednej emisji
odmiany monety - istnieją w obrębie typów, obejmują monety wybite tą samą parą stempli
próba - zawartość czystego kruszcu w monecie
renovatio monetae - stosowana już we wczesnym średniowieczu wymiana monety na nową na warunkach korzystnych dla pana menniczego
pan menniczy - zleceniodawca emisji.
Spis treści  [ukryj] 
1 Czasopisma
2 Zobacz też
3 Bibliografia
4 Linki zewnętrzne
Czasopisma[edytuj]

A) O zasięgu ogólnopolskim:
Biuletyn Numizmatyczny, organ Polskiego Towarzystwa Numizmatycznego,
Przegląd Numizmatyczny, organ Stowarzyszenia Numizmatyków Profesjonalnych,
Wiadomości Numizmatyczne, organ Komisji Numizmatycznej Komitetu Nauk Historycznych Polskiej Akademii Nauk.
B) Lokalne czasopisma numizmatyczne:
Bydgoskie Wiadomości Numizmatyczne, wyd. O/Bydgoszcz PTN
Gdańskie Zeszyty Numizmatyczne, wyd. O/Gdańsk PTN
Lubelskie Wiadomości Numizmatyczne, wyd. Lubelski Klub Kolekcjonerów i O/Lublin PTN
Magazyn Numizmatyczny, wyd. O/Częstochowa PTN
Wrocławskie Zapiski Numizmatyczne, wyd. O/Wrocław PTN
Śląskie Zapiski Numizmatyczne, wyd. O/Katowice PTN
Grosz, Jastrzębie Zdrój, Praszka, Żory i Wieluń.
