Bioenergoterapia - jedna z odmian medycyny niekonwencjonalnej[1], opierająca się na (niedowiedzionych naukowo) właściwościach energetycznych bioenergoterapeuty. Bioenergoterapia polega na odblokowywaniu kanałów energetycznych w organizmie człowieka (w medycynie chińskiej owe kanały nazwane są "meridianami"), co rzekomo umożliwia organizmowi powrót do homeostazy i samozwalczania choroby. Współczesna nauka nie potwierdza jednak istnienia wymienianych właściwości energetycznych bioenergoterapeuty, ani kanałów energetycznych (meridian).
Bioenergoterapia jest zawodem, który zdobywa się poprzez zdanie Egzaminu Państwowego w Cechu Rzemiosł przy Izbie Rzemieślniczej. Egzamin taki można zdawać na 2 poziomach: czeladniczym i mistrzowskim.
Spis treści  [ukryj] 
1 Założenia
2 Bioenergoterapia w Polsce
3 Opinie
3.1 Zdanie zwolenników
3.2 Zdanie przeciwników
4 Linki zewnętrzne
5 Przypisy
Założenia[edytuj]

Istotą bioenergoterapii ma być badanie oraz korygowanie zaburzeń energetycznych w polu bioplazmatycznym człowieka - zwanym aurą - za pomocą strumienia energii. Zgodnie z niepotwierdzoną badaniami teorią, ludzka aura zawiera 7 warstw. Warstwy te są odpowiedzialne za stan zdrowia fizycznego i emocjonalnego, a co za tym idzie psychicznego. Wszelkie choroby somatyczne i psychiczne są wg teorii odzwierciedlone i widoczne w ludzkiej aurze. Zadaniem bioenergoterapeuty jest zlokalizowanie owych zaburzeń i dokonanie korekty, mające na celu usunięcie blokad energetycznych, co ma być równoznaczne z odzyskaniem przez pacjenta zdrowia. Według bioenergoterapeutów, do wyleczenia wymaganych jest kilka zabiegów.
Według zwolenników bioenergoterapii, od stanu bioenergii bezpośrednio zależy stan zdrowia. Ciało fizyczne i pole bioplazmatyczne mają na na siebie nieustannie oddziaływać, przenikając siebie wzajemnie. Zaburzenia energetyczne w aurze mają przekładać się bądź przełożyć w przyszłości w postaci chorób somatycznych w ludzkim organizmie.
Bioenergoterapia w Polsce[edytuj]

W Polsce istnieją dwie grupy zawodowe bioenergoterapeutów skupione przy:
Cechu Rzemiosł Różnych oraz
Zakładach Doskonalenia Zawodowego.
Obie instytucje przyznają sobie prawo potwierdzania umiejętności do wykonywania zawodu bioenergoterapeuty.
Bioenergoterapeuci zrzeszeni są w Polskim Stowarzyszeniu Bioenergoterapeutów "BIOPOL" (Zarejestrowane w Sądzie Wojewódzkim w Warszawie, VIII Ns Rej. 744/89) Dyplomowany Bioenergoterapeuta posiada dyplomy wydane przez Polską Izbę Rzemieślniczą.[potrzebne źródło] Zgodnie z polskim ustawodawstwem bioenergoterapeuci nie leczą, lecz "korygują" pola bioenergii w organizmie.[potrzebne źródło]
Opinie[edytuj]

Zdanie zwolenników[edytuj]
Bioterapeuci wychodzą z założenia, że medycyna akademicka nie ma uznania w oczach niektórych osób chorych, dlatego też chorzy szukają pomocy tam, gdzie wydaje im się, że mogą ją znaleźć. Często jest to zarówno gabinet bioterapeuty jak i lekarski. Według opinii zwolenników bioenergoterapii klienci bioterapeutów to w pierwszym rzędzie chorzy na choroby chroniczne, którym lekarze już dawno nie są w stanie pomóc.
Zdanie przeciwników[edytuj]
Zarzut medycyny oficjalnej pod adresem bioterapii często brzmi: chory, mając nadzieję na szybkie i bezbolesne wyleczenie przez bioenergoterapeutę, nie zwraca się do lekarza lub zwraca się do niego zbyt późno, kiedy choroba jest już zadawniona. Dodatkowo współczesna nauka w żaden sposób nie stwierdza istnienia biopól, aur, bioenergii, ani bioprądów, a tłumaczenie ich zasad działania, nie ma oparcia w prawach potwierdzonych przez naukę. Prof. zw. dr hab. med. Andrzej Gregosiewicz, bioenergoterapię nazywa wprost: "jawną brednią", "bioenergogłupotą"[2]
