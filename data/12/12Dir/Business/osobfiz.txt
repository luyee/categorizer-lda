Osoba fizyczna wykonująca działalność gospodarczą lub indywidualny przedsiębiorca lub przedsiębiorstwo prywatne osoby fizycznej – jedna z form, najprostsza organizacyjnie, prowadzenia przez osoby fizyczne działalności gospodarczej w Polsce. Z tej formy działalności gospodarczej nie mogą korzystać osoby prawne, jak również jednoosobowe spółki prawa handlowego utworzone przez osobę fizyczną, które w rozumieniu tegoż prawa podlegają przepisom dotyczącym osób prawnych.
Osoba fizyczna może rozpocząć prowadzenie działalności w momencie zgłoszenia wniosku o dokonanie wpisu do ewidencji działalności gospodarczej. Ponadto w niektórych przypadkach przedsiębiorca musi uzyskać zezwolenie lub koncesję oraz przedstawić dokumenty potwierdzające posiadanie wymaganych prawem kwalifikacji lub uprawnień do prowadzenia danej działalności. Ogólne zasady działania przedsiębiorstw osób fizycznych określone są w ustawie o swobodzie działalności gospodarczej.
Zalety[edytuj]
najprostsza pod względem prawnym forma prowadzenia działalności gospodarczej
nie wymaga dużych nakładów finansowych
właściciel sam podejmuje wszystkie decyzje, co w niektórych przypadkach może okazać się wadą – przy braku doświadczenia lub ze względu na brak kontroli lub konsultacji, np. ze wspólnikiem
Wady[edytuj]
płynność finansowa zależna od kapitału początkowego przedsiębiorcy
cały ciężar odpowiedzialności za organizację prowadzonego przedsięwzięcia spoczywa na właścicielu (kierownik jednostki w rozumieniu prawa podatkowego)
przedsiębiorca odpowiada całym swoim majątkiem za podjęte zobowiązania publiczno- i cywilnoprawne
Zobacz też[edytuj]
gospodarka
Bibliografia[edytuj]
K. Wach: Jak założyć własną firmę w Polsce. rozdz. Rejestracja firm jednoosobowych i spółek cywilnych, Instytut Wspierania Przedsiębiorczości w Krakowie, Urząd Miasta Krakowa, Kraków 2006
