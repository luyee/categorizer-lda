Jacek Edward Pałkiewicz (ur. 2 czerwca 1942 w Immensen, Niemcy) – polski reporter, eksplorator i odkrywca, członek rzeczywisty brytyjskiego Królewskiego Towarzystwa Geograficznego[1].
Urodzony w niemieckim obozie pracy. Karierę podróżniczą rozpoczynał jako oficer na statkach taniej bandery panamskiej (1971-72). W 1973 roku pracował jako inspektor kopalni diamentów w Sierra Leone i kopalni złota w Ghanie. W 1975 ukończył Szkołę Dziennikarską w Mediolanie i od tego czasu pracował jako dziennikarz między innymi przez wiele lat w dodatku ilustrowanym "Sette" do "Corriere della Sera". W Polsce współpracuje z "Newsweek Polska" i "Rzeczpospolitą".
Kierownik licznych wypraw, m.in. Sahara (1972), Atlantyk (1975), Birma (1979), Amazonka (1984 i 1996), Borneo (1986), Syberia (1989), Namibia (1990), Wietnam (1992), górne Orinoko (1994), rzeka Mamberamo (Indonezja) (1994), Bhutan (1995), góry Tepui (Wenezuela) (1997), Pustynia Atakama (Chile) (1999), Amazonia (1999), Peru – w poszukiwaniu Paititi (2004).
Członek rzeczywisty Royal Geographical Society w Londynie (1994), Societa Geografica Italiana (1996), Societad Geografica de Lima (1996), Rossijskoje Geograficzieskoje Obszcziestwo (1996), Międzynarodowej Akademii Informatyzacji (1997).
Współpracował z rosyjskim Centrum Szkolenia Kosmonautów w programie przetrwaniowym. Uczy elitarne jednostki specjalne strategii przetrwania w odmiennych strefach klimatycznych. Kierował wieloma ambitnymi wyprawami międzynarodowymi.
Prywatnie żonaty (Linda Vernola), troje dzieci (Patrycja ur. 1971, Konrad ur. 1977, Maksymilian 1981). Mieszka we Włoszech w miejscowości Bassano del Grappa.
Spis treści  [ukryj] 
1 Wyprawy i osiągnięcia
2 Wybrana bibliografia
3 Przypisy
4 Linki zewnętrzne
Wyprawy i osiągnięcia[edytuj]

20-dniowa piesza wędrówka przez Saharę (1972),
samotne przepłynięcie Atlantyku łodzią ratunkową w 44 dni (Dakar – Georgetown) (1975),
dotarcie na reniferach do bieguna zimna (Syberia) (1989),
przejazd na słoniach przez dżunglę wietnamską (1992),
ekspedycja na jakach w Bhutanie (1995),
przepłynięcie rzeki Jangcy na sampanie (1995),
odkrycie źródła Amazonki; za to odkrycie Pałkiewicz został uhonorowany odznaczeniem Kawalera Orderu Zasługi Republiki Włoskiej w 1996[2]; odkrycie to zostało arbitralnie zaakceptowane przez Towarzystwo Geograficzne w Limie, jednak pierwszeństwo tego odkrycia zostało zakwestionowane przez Joego Kane'a[3] i Ryszarda Badowskiego[4][5],
Pierwsza w Europie "szkoła przetrwania", w Bassano del Grappa we Włoszech (1982), szkolenie kosmonautów rosyjskich oraz jednostek antyterrorystycznych z krajów NATO.
Jest autorem kilkunastu książek oraz filmów dokumentalnych, publikował reportaże w licznych magazynach świata. W 1998 r. otrzymał główną nagrodę "Bursztynowego Motyla" za najlepszą książkę podróżniczą roku (Terra incognita – Wydawnictwo Bellona)[6]. Napisał także przedmowę do najnowszego wydania Dersu Uzały[1].
