Fizyka medyczna - dział fizyki wykorzystujący metody fizyczne w zastosowaniach medycznych (diagnostyka, terapia, rehabilitacja).
Spis treści  [ukryj] 
1 Historia rozwoju fizyki medycznej[1]
2 Działy fizyki medycznej
2.1 Radiodiagnostyka
2.2 Radioterapia
2.3 Fizykoterapia
2.4 Zakres zainteresowań fizyki medycznej
3 Zobacz też
4 Przypisy
5 Linki zewnętrzne
Historia rozwoju fizyki medycznej[1][edytuj]

Za ojca fizyki medycznej uważa się Hermanna von Helmholtza, który zajmował się zarówno fizyką (był profesorem na Uniwersytecie Berlińskim), jak i medycyną (profesor na Uniwersytecie w Heidelbergu). Historia nauki zna wiele innych przypadków wybitnych ludzi zajmujących się zagadnieniami z pogranicza fizyki i medycyny m.in.: Mikołaj Kopernik, Galileusz. Po raz pierwszy termin fizyka medyczna wprowadził prawdopodobnie Neil Arnott w XIX wieku, ale właściwy rozwój tej dyscypliny rozpoczął się wraz z odkryciem przez W. Röntgena promieniowania X i promieniotwórczych pierwiastków przez małżeństwo Curie.
Pierwszą polską uczelnią kształcącą fizyków medycznych była Politechnika Warszawska, gdzie w 1946 roku prof. Cezary Pawłowski zorganizował studia w tym kierunku na Wydziale Elektrycznym.
Obecnie w Polsce fizyka medyczna jest tzw. kierunkiem zamawianym[2].
Działy fizyki medycznej[edytuj]

Radiodiagnostyka[edytuj]
Pod tym pojęciem rozumiemy wszelkie nieinwazyjne metody obrazowania mające na celu wykrycie ognisk chorobowych (m.in. nowotwory, złamania, itp.). Główne metody obrazowania to:
Rentgenodiagnostyka wykorzystująca promieniowanie X (m.in. tomografia komputerowa, mammografia)
USG
EEG i MEG
Diagnostyka radioizotopowa(m.in. PET)
Termografia
rezonans magnetyczny (MRI)
Radioterapia[edytuj]
Jest to jedna z trzech podstawowych metod leczenia nowotworów wykorzystująca promieniowanie jonizujące (pozostałe to chemioterapia i hormonoterapia). Może być stosowana jako samodzielna metoda leczenia, bądź jako jedna z części tzw. leczenia skojarzonego.
 Osobny artykuł: Radioterapia.
Fizykoterapia[edytuj]
Jedna z form fizjoterapii i część medycyny fizykalnej, w której na organizm oddziałuje się rozmaitymi bodźcami fizycznymi, pobieranymi z natury (Słońce, borowina) lub wytwarzanymi specjalnymi urządzeniami (krioterapia, prądy różnego rodzaju).
 Osobny artykuł: Fizykoterapia.
Zakres zainteresowań fizyki medycznej[edytuj]
Oprócz wyżej wymienionych działów osoby zajmujące się fizyką medyczną odpowiadają m.in. za kontrolę jakości, czy dozymetrię. Ważną częścią ich działalności są wszelkie prace mające za zadanie zrozumienie działania ludzkiego mózgu.
