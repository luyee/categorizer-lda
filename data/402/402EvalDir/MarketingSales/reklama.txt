Reklama (z łac. reclamo, reclamare) – informacja połączona z komunikatem perswazyjnym. Zazwyczaj ma na celu skłonienie do nabycia lub korzystania z określonych towarów czy usług, popierania określonych spraw lub idei (np. promowanie marki).
Reklama przybiera różną postać – od rzetelnej informacji o cechach produktu, spotykanej głównie w prasie specjalistycznej, po wychwalanie produktu bez rzetelnej informacji merytorycznej o przedmiocie reklamy, co często przypisuje się reklamie telewizyjnej.
Czasami reklama występuje w formie ukrytej – np. firmy organizują prezentacje własnych technologii czy też piszą artykuły do prasy specjalistycznej na ich temat – co jest na pograniczu reklamy i edukacji lub ukazywane są przedmioty, będące towarami określonej marki, umieszczone w kontekście filmu fabularnego.
Czasem reklama łączona jest z korzyściami dla osób decydujących o skorzystaniu z przedmiotu reklamy – np. firmy sponsorują wyjazdy szkoleniowe lub pseudoszkoleniowe w atrakcyjne miejsca – co jest na pograniczu reklamy i korupcji.

Ponieważ celem reklamy jest skuteczność ich oddziaływania na odbiorcę, dlatego można się spotkać w reklamie z treściami wywołującymi np. skandal obyczajowy lub procesy sądowe. Dzięki temu wzrasta zainteresowanie wokół reklamy a tym samym siła oddziaływania kampanii reklamowej.
Ważną cechą odróżniającą w komunikacji poprzez media reklamę od public relations jest to, że reklama jest formą płatną, tzn. reklamodawca płaci mediom za nadanie komunikatu reklamowego i ma nad tym komunikatem pełną kontrolę.
Zdecydowana większość reklam charakteryzuje się celami komercyjnymi. Można jednak wyróżnić również reklamę społeczną oraz reklamę polityczną. Ponadto istnieją zjawiska łączące ze sobą wymienione typy reklam – reklamy powstające w ramach kampanii marketingowych łączących cele komercyjne z celami społecznymi (tak prowadzony marketing określa się mianem marketingu społecznie zaangażowanego (ang. Cause Related Marketing). Tego typu reklam nie należy mylić z reklamami społecznymi.
Spis treści  [ukryj] 
1 Historia reklamy
2 Etapy projektowania reklamy
3 Korzyści reklamy
4 Zagrożenia płynące z reklamy
5 Funkcje reklamy
6 Rodzaje reklamy ze względu na treść
7 Rodzaje reklamy ze względu na media
8 Galeria
8.1 Polska reklama prasowa, 1936–1937
9 Zobacz też
10 Linki zewnętrzne
Historia reklamy[edytuj]

Swoiste formy reklamy pochodzą z czasów starożytnych. Stosowali reklamę w postaci napisów na ścianach budynków, kamiennych lub terakotowych szyldów karczmy, zajazdy. Średniowieczni handlowcy wykrzykiwali ceny oraz zachwalali cechy swoich towarów i dóbr. W ten sposób powstała pierwsza w historii forma reklamy – reklama ustna.
W starożytnej Grecji pojawiła się reklama pisemna. Miała ona charakter spisanych informacji dotyczących wydarzeń kulturalnych i sportowych.
Wynalezienie przez Gutenberga druku zrewolucjonizowało reklamę. Za umowną datę wynalezienia druku uznaje się rok 1450. Pojawiły się pierwsze gazety a w nich pierwsze reklamy prasowe.
Ok. 1480 roku wydrukowano w Anglii pierwszą reklamę prasową (wskazówki dla duchownych dotyczące Wielkanocy).
14 października 1612 – w Paryżu wydrukowana pierwsza reklama w gazecie „Journal General d'Affiches”.
1704 – pierwsza udokumentowana amerykańska reklama prasowa (w Europie reklamy na łamach tygodników obecne były już wcześniej – w XVII wieku)
1843 – w Filadelfii rozpoczął działalność pierwszy agent reklamowy Volney Palmer. Zajmował się zbieraniem ogłoszeń reklamowych i umieszczaniem ich w prasie. Można powiedzieć, że była to pierwsza jednoosobowa agencja reklamowa.
1893 – w Stanach Zjednoczonych wydano około 50 tysięcy dolarów na reklamę.
1925 – profesor Olgierd Langer jako pierwszy w Polsce rozpoczyna cykl wykładów o reklamie w Wyższej Szkole dla Handlu Zagranicznego we Lwowie
1941 – w Stanach Zjednoczonych pojawiła się pierwsza reklama telewizyjna.
1989 – w Polsce zaczął się rozwijać rynek reklamy komercyjnej.
Etapy projektowania reklamy[edytuj]

Tworzenie świadomości produktu, firmy lub marki.
Wzbudzanie zainteresowania produktem, firmą lub marką.
Wzbudzanie pożądania oferty.
Wywoływanie oczekiwanej akcji (np. zakupu).
Korzyści reklamy[edytuj]

Powszechna informacja o produkcie.
Finansowanie mediów działalności sportowej, kulturalnej.
Kształtowanie postaw społecznych.
Zagrożenia płynące z reklamy[edytuj]

Wprowadzenie w błąd reklamobiorcy.
Wzbudzanie nadmiernych potrzeb konsumpcyjnych.
Promocja zachowań społecznych i zwyczajów negatywnie wpływających na jednostkę.
Wyrabianie obojętności na przekaz społeczny.
Manipulacja odbiorcami przez użycie środków pozaracjonalnych, jak np. popęd seksualny, uzależnienie od papierosów i inne.
Funkcje reklamy[edytuj]

Edukacyjna
Informacyjna
Wspierania sprzedaży (przypominanie, nakłanianie)
Konkurencyjna
Manipulacyjna
Komplementarności
zachęcająca
przypominająca
Rodzaje reklamy ze względu na treść[edytuj]

reklama podprogowa
reklama informacyjna
reklama przypominająca
reklama wspierająca
reklama stabilizująca
reklama ukryta
reklama wprowadzająca w błąd
reklama uciążliwa
Rodzaje reklamy ze względu na media[edytuj]



Gadżety reklamowe
reklama internetowa
reklama telewizyjna
reklama prasowa
reklama radiowa
billboard (reklama)
reklama tranzytowa
reklama mobilna
reklama ambientowa
Reklama zewnętrzna
spam
