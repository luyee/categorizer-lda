Agatha Christie, Lady Mallowan, DBE, a właściwie Agatha Mary Clarissa Miller Christie (znana także jako Dame Agatha Christie), córka Clary i Fredericka Miller, (ur. 15 września 1890 w Torquay, zm. 12 stycznia 1976 w Wallingford) – angielska autorka powieści kryminalnych.
Agatha Christie jest najbardziej znaną na świecie pisarką kryminałów oraz najlepiej sprzedającą się autorką wszech czasów. Wydano ponad miliard egzemplarzy jej książek w języku angielskim oraz drugi miliard przetłumaczonych na 45 języków obcych. We Francji sprzedano 40 milionów jej książek, podczas gdy zajmującego drugie miejsce Emila Zoli – 22 miliony. Pod pseudonimem Mary Westmacott wydała kilka powieści obyczajowych, które również cieszyły się popularnością.
Christie wydała ponad 90 powieści i sztuk teatralnych. Ich akcja toczyła się głównie w zamkniętych pomieszczeniach, a mordercą mógł być tylko jeden z mieszkańców. Wniosła wiele nowych rozwiązań do tradycyjnej sztuki pisania kryminałów, co zapewniło jej sukces. Niektóre z jej powieści mają zaskakujące i wcześniej niespotykane w kryminałach rozwiązania, np. Zabójstwo Rogera Ackroyda czy Morderstwo w Orient Expressie. Mimo różnych eksperymentów pisarskich, zawsze grała "fair" z czytelnikami dostarczając im wszystkich wskazówek potrzebnych do rozwiązania zagadki. Jej sztuka Pułapka na myszy, wystawiona po raz pierwszy w 1952 roku w Londynie, jest nadal grana po 50 latach i po 20 tys. przedstawień.
Agatha Christie stworzyła słynne postaci literackie dwojga detektywów: ekscentrycznego Belga Herkulesa Poirota oraz starszej pani, detektyw-amator panny Marple. Będąc jeszcze u szczytu kariery napisała dwie powieści z tymi bohaterami z zastrzeżeniem, że mają się ukazać dopiero po jej śmierci (czyli kilkadziesiąt lat później). Miały to być ostatnie zagadki do rozwiązania dla Poirota i Marple. W ostatniej zagadce belgijskiego detektywa zostaje on uśmiercony, bo, jak wytłumaczyła w swoim pamiętniku, zawsze uważała go za nieznośnego. Natomiast panna Marple, której rysy były wzorowane na babce autorki, po rozwiązaniu tajemnicy Uśpionego morderstwa spokojnie powróciła do swojej wioski.
Większość z jej powieści i opowiadań zostało sfilmowanych, niektóre wiele razy (Morderstwo w Orient Expressie, Śmierć na Nilu czy 4.50 z Paddington). Na ich podstawie powstały także seriale telewizyjne i słuchowiska radiowe.
Jej pierwsze, nieszczęśliwe małżeństwo z lotnikiem Archibaldem Christiem zakończyło się rozwodem w 1928. Z tego związku pochodzi jej córka Rosalind. W czasie I wojny światowej pracowała w szpitalu oraz jako technik farmaceutyczny, stąd też jej dobra znajomość trucizn, którą wykorzystała w swoich książkach. W grudniu 1926 pisarka zaginęła na 11 dni, co wywołało poruszenie w prasie. Do tej pory trudno powiedzieć, czy wynikało to z załamania psychicznego, czy może była to po prostu chwytliwa reklama. W 1930 wyszła ponownie za mąż za archeologa Maxa Mallowana, z którym podróżowała do wykopalisk na Bliskim Wschodzie. Region ten został później tłem kilku jej powieści. Inne toczą się w Torquay, w regionie Devon, gdzie się urodziła. W 1971 roku otrzymała Order Imperium Brytyjskiego.
Spis treści  [ukryj] 
1 Klub Detektywów
2 Rodzina
3 Twórczość Agathy Christie (97 książek)
4 Bohaterowie powieści Agathy Christie
5 Zobacz też
6 Linki zewnętrzne
Klub Detektywów[edytuj]

W 1920 Agatha Christie przyłączyła się do Klubu Detektywów, który zrzeszał (i zrzesza nadal, funkcjonuje bowiem do dzisiaj) autorów kryminałów. Do klubu należeli m.in. Dorothy L. Sayers i G. K. Chesterton.
W 1931 wspólnie z innymi członkami organizacji Christie napisała powieść The Floating Admiral. Pisarka na krótko została wyrzucona z klubu, ponieważ sprzeciwiła się zasadom zebranym przez członka klubu Ronalda Knoksa w latach 1920. i obowiązującym twórców kryminałów. Jedną z zasad była reguła ratio, która wykluczała ingerencję sił nadprzyrodzonych w powieściową akcję. Niedozwolone było również utożsamianie mordercy z detektywem lub narratorem. W 1958 pisarka Dorothy L. Sayers (autorka m.in. Klub Bellona) złożyła dymisję i Agatha Christie przejęła jej obowiązki, jako prezesa Klubu Detektywów, jednak z jednym zastrzeżeniem – Christie nie zamierzała wygłaszać przemówień, które były elementem tajemniczego i snobistycznego rytuału praktykowanego przez członków klubu.
Rodzina[edytuj]

rodzice: Clara z domu Boehmer i Frederick Alvah Miller
rodzeństwo: siostra Madge, brat Monty
pierwszy mąż: Archibald Christie (ślub – 24 grudnia 1914, rozwód – 1928)
córka: Rosalind (ur. – 5 sierpnia 1919, zm. – 28 października 2004)
wnuk: Mathew
drugi mąż: Max Mallowan (ślub – 11 września 1930 w Edynburgu)
Twórczość Agathy Christie (97 książek)[edytuj]

Powieści:
Data	Tytuł	Tytuł oryginalny	Postać	Uwagi
1920	"Tajemnicza historia w Styles"	The Mysterious Affair at Styles	Herkules Poirot	jej pierwsza książka detektywistyczna
1922	"Tajemniczy przeciwnik"	The Secret Adversary	Tommy i Tuppence	po raz pierwszy Tommy i Tuppence, mniej znana para detektywów
1923	"Morderstwo na polu golfowym"	Murder on the Links	Herkules Poirot	
1923	"Niespodziewany gość"	Unexpected Guest		sztuka teatralna, przerobiona na powieść przez Charlesa Osborne`a
1924	"Mężczyzna w brązowym garniturze"	The Man in the Brown Suit lub Mystery of the Mill House	Anna Beddingfeld	
1925	"Tajemnica rezydencji Chimneys"	The Secret of Chimneys		
1926	"Zabójstwo Rogera Ackroyda"	The Murder of Roger Ackroyd	Herkules Poirot	
1927	"Wielka czwórka"	The Big Four	Herkules Poirot	
1928	"Tajemnica Błękitnego Expressu"	The Mystery of the Blue Train	Herkules Poirot	
1929	"Tajemnica siedmiu zegarów"	The Seven Dials Mystery		
1930	"Morderstwo na plebanii"	The Murder at the Vicarage	Panna Marple	pierwsza zagadka panny Jane Marple
1931	"Tajemnica Sittaford"	The Sittaford Mystery lub The Murder at Hazelmoor		
1932	"Samotny Dom"	Peril at End House	Herkules Poirot	
1933	"Śmierć lorda Edgware'a"	Lord Edgware dies lub Thirteen At Dinner	Herkules Poirot	
1934	"Morderstwo w Orient Expressie"	Murder on the Orient Express lub The Murder on the Calais Coach	Herkules Poirot	
1934	"Czarna kawa"	Black Coffee	Herkules Poirot	sztuka teatralna przerobiona na powieść przez Charlesa Osborne'a
1934	"Tragedia w trzech aktach"	Three Act Tragedy	Herkules Poirot	
1935	"Śmierć w chmurach"	Death in the Clouds lub Death in the Air	Herkules Poirot	
1935	"Dlaczego nie Evans?"	Why didn't they ask Evans lub The Boomerang Clue	Bobby Jones i Frankie Derwent	
1936	"A.B.C."	The ABC Murders	Herkules Poirot	
1936	"Morderstwo w Mezopotamii"	Murder in Mesopotamia	Herkules Poirot	
1936	"Karty na stół"	Cards on the Table	Herkules Poirot	
1937	"Śmierć na Nilu"	Death on the Nile	Herkules Poirot	
1937	"Niemy świadek"	Dumb Witness lub Poirot Loses a Client	Herkules Poirot	
1938	"Rendez-vous ze śmiercią"	Appointment with Death	Herkules Poirot	
1939	"Dziesięciu małych Murzynków"	Ten Little Niggers znana też jako And Then There Were None, Ten Little Indians		Na prośbę wnuka autorki zmienione na "Dziesięciu małych żołnierzyków" Trzeci tytuł: "I nie było już nikogo"
1939	"Morderstwo to nic trudnego"	Murder is Easy lub Easy to Kill		
1939	"Boże Narodzenie Herkulesa Poirot" lub "Morderstwo w Boże Narodzenie"	Hercule Poirot's Christmas lub A Holiday for Murder	Herkules Poirot	
1940	"Zerwane zaręczyny"	Sad Cypress	Herkules Poirot	
1941	"Zło, które żyje pod słońcem" lub "Zło czai się wszędzie"	Evil under the Sun	Herkules Poirot	
1941	"N czy M?"	N or M	Tommy i Tuppence	
1941	"Pierwsze, drugie... zapnij mi obuwie"	One, Two, Buckle my Shoe	Herkules Poirot	
1942	"Noc w bibliotece"	The Body in the Library	Panna Marple	
1942	"Pięć małych świnek"	Five little pigs lub Murder in Retrospect	Herkules Poirot	
1942	"Zatrute pióro"	The Moving Finger	Panna Marple	
1944	"Godzina zero"	Towards Zero		
1944 (1945)	"Rosemary znaczy pamięć"	Sparkling Cyanide lub Remembered Death		
1945	"Zakończeniem jest śmierć"	Death comes as the End		
1946	"Niedziela na wsi"	The Hollow	Herkules Poirot	
1948	"Pora przypływu"	There is a Tide, także znana jako Taken at the Flood	Herkules Poirot	
1949	"Dom zbrodni"	Crooked House		
1950	"Morderstwo odbędzie się..."	A Murder is Announced	Panna Marple	
1951	"Spotkanie w Bagdadzie"	They came to Baghdad		
1952	"Pani McGinty nie żyje"	Mrs McGinty's dead	Herkules Poirot	
1952	"Strzały w Stonygates"	They Do It With Mirrors lub Murder with Mirrors	Panna Marple	
1953	"Kieszeń pełna żyta"	A Pocketful of Rye	Panna Marple	
1953	"Po pogrzebie"	After the Funeral lub Funerals Are Fatal	Herkules Poirot	
1954	"Pajęczyna"	Spider's Web		sztuka teatralna przerobiona na powieść przez Charlesa Osborne'a
1955	"Entliczek pentliczek"	Hickory Dickory Dock	Herkules Poirot	
1955	"Podróż w nieznane"	Destination Unknown lub So Many Steps to Death		
1956	"Zbrodnia na festynie"	Dead Man's Folly	Herkules Poirot	
1957	"4.50 z Paddington"	4.50 from Paddington lub What Mrs. McGillicuty Saw	Panna Marple	
1957	"Próba niewinności"	Ordeal by Innocence		
1959	"Kot wśród gołębi"	Cat Among the Pigeons	Herkules Poirot	
1961	"Tajemnica Bladego Konia"	The Pale Horse		
1962	"Zwierciadło pęka w odłamków stos"	The Mirror Crack'd from Side to Side	Panna Marple	
1963	"Przyjdź i zgiń"	The Clocks	Herkules Poirot	
1964	"Karaibska tajemnica"	A Caribbean Mystery	Panna Marple	
1965	"Hotel Bertram"	At Bertram's Hotel	Panna Marple	
1966	"Trzecia lokatorka"	Third Girl	Herkules Poirot	
1967	"Noc i ciemność"	Endless Night		
1968	"Dom nad kanałem"	By the Pricking of my Thumbs	Tommy i Tuppence	
1969	"Wigilia Wszystkich Świętych"	Hallowe'en Party		
1970	"Pasażer do Frankfurtu"	Passenger to Frankfurt		
1971	"Nemezis"	Nemesis	Panna Marple	
1971		The Golden Ball and Other Stories		
1972	"Słonie mają dobrą pamięć"	Elephants can remember	Herkules Poirot	
1973	"Tajemnica Wawrzynów"	Postern of Fate	Tommy i Tuppence	
1975	"Kurtyna"	Curtain	Herkules Poirot	
1976	"Uśpione morderstwo"	Sleeping Murder	Panna Marple	
Zbiory opowiadań:
Data	Tytuł	Tytuł oryginalny	Postać	Uwagi
1924	"Poirot prowadzi śledztwo"	Poirot Investigates	Herkules Poirot	
1929	"Śledztwo na cztery ręce"	Partners in Crime	Tommy i Tuppence	
1930	"Tajemniczy pan Quin"	The Mysterious Mr Quin	Harley Quin	
1932	"Trzynaście zagadek"	The Thirteen Problems lub The Tuesday Club Murders	Panna Marple	
1933	"Świadek oskarżenia"	The Hound of Death		
1934	"Parker Pyne na tropie"	Parker Pyne investigates lub Mr. Parker Pyne, Detective	Parker Pyne	
1934	"Tajemnica lorda Listerdale'a"	The Listerdale Mystery		
1937	"Morderstwo w zaułku"	Murder in the Mews lub Dead Man's Mirror	Herkules Poirot	
1939		Regatta Mystery and Other Stories		
1947	"Dwanaście prac Herkulesa"	The Labours of Hercules	Herkules Poirot	
1948		Witness for the Prosecution and Other Stories		
1950	"Pułapka na myszy"	Three Blind Mice and Other Stories lub The Mousetrap and Other Stories		
1951		The Under Dog and Other Stories		
1960	"Tajemnica gwiazdkowego puddingu"	The Adventure of the Christmas Pudding	Herkules Poirot	
1961		Double Sin and Other Stories		
1974	"Wczesne sprawy Poirota"	Poirot's Early Cases	Herkules Poirot	
Pośmiertnie:
Data	Tytuł	Tytuł oryginalny	Postać	Uwagi
1979	"Śmiertelna klątwa"	Miss Marple's Final Cases and Two Other Stories	Panna Marple	
1991	"Detektywi w służbie miłości"	Problem at Pollensa Bay and Other Stories	Herkules Poirot Parker Pyne	
1997		The Harlequin Tea Set and Other Stories		
1997	"Dopóki starczy światła"	While the Lights Last and Other Stories		
Jako współautorka:
1931 (The Floating Admiral) razem z G.K. Chestertonem, Dorothy L Sayers i innymi członkami Detection Club.
Jako Mary Westmacott:
1930 "Chleb olbrzyma" (Giant's Bread)
1934 "Niedokończony portret" (Unfinished Portrait)
1944 "Samotna wiosną" (Absent in the spring)
1947 "Róża i cis" (The Rose and the Yew Tree)
1952 "Córka jest córką" (A Daughter's a Daughter)
1956 "Brzemię" (The Burden)
Bohaterowie powieści Agathy Christie[edytuj]

Herkules Poirot – belgijski detektyw.
Jane Marple – staruszka, detektyw-amator.
Arthur Hastings – przyjaciel Poirota.
Inspektor Japp – policjant, znajomy Poirota.
Ariadna Oliver – pisarka kryminałów.
Panna Felicity Lemon – wierna sekretarka Herkulesa Poirota.
Tommy i Tuppence Beresford – para detektywów-amatorów.
Pułkownik Race – stary przyjaciel Poirota.
Nadinspektor Battle – policjant ze Scotland Yardu.
Dolly Bantry – przyjaciółka panny Marple.
Sir Henry Clithering – przyjaciel panny Marple, emerytowany komisarz policji.
Vera Rossakoff – rosyjska hrabina.
Pan Jason Rafiel – staruszek, przyjaciel panny Marple.
Harley Quin – detektyw "nie z tego świata", patrz: Tajemniczy pan Quin.
Inspektor Miller – antagonista Herkulesa Poirota.
Parker Pyne – ekscentryczny detektyw, patrz Parker Pyne na tropie.
Luke Fitzwilliam – emerytowany policjant, patrz Morderstwo to nic trudnego.
