Bezpieczeństwo – stan bądź proces, gwarantujący istnienie podmiotu oraz możliwość jego rozwoju.
Bezpieczeństwo to stan, który daje poczucie pewności istnienia i gwarancje jego zachowania oraz szanse na doskonalenie. Jest to jedna z podstawowych potrzeb człowieka. Odznacza się brakiem ryzyka utraty czegoś dla podmiotu szczególnie cennego – życia, zdrowia, pracy, szacunku, uczuć, dóbr materialnych i dóbr niematerialnych. Bezpieczeństwo jest naczelną potrzebą człowieka i grup społecznych, jest także podstawową potrzebą państw i systemów międzynarodowych; jego brak wywołuje niepokój i poczucie zagrożenia. Człowiek, grupa społeczna, państwo, organizacja międzynarodowa starają się oddziaływać na swoje otoczenie zewnętrzne i sferę wewnętrzną, by usuwać a przynajmniej oddalać zagrożenia, eliminując własny lęk, obawy, niepokój i niepewność. Zagrożenia mogą być skierowane na zewnątrz i do wewnątrz; tak samo powinny być skierowane działania w celu ich likwidowania.
Spis treści  [ukryj] 
1 Rodzaje bezpieczeństwa
2 Pojęcie bezpieczeństwa
3 Postrzeganie Bezpieczeństwa (wg D. Frei)
4 Potrzeby społeczeństwa w dziedzinie bezpieczeństwa (wg W. Kitlera)
5 Bezpieczeństwo RP
6 Zobacz też
7 Przypisy
8 Bibliografia
Rodzaje bezpieczeństwa[edytuj]

Wyróżnia się następujące rodzaje bezpieczeństwa:
ze względu na obszar jakie obejmuje – bezpieczeństwo globalne, bezpieczeństwo międzynarodowe, bezpieczeństwo regionalne, bezpieczeństwo narodowe;
ze względu stosunek do obszaru państwa – bezpieczeństwo zewnętrzne i bezpieczeństwo wewnętrzne;
ze względu na dziedzinę w jakiej występuje – bezpieczeństwo militarne, bezpieczeństwo polityczne, bezpieczeństwo energetyczne, bezpieczeństwo ekologiczne, bezpieczeństwo informatyczne, bezpieczeństwo społeczne, bezpieczeństwo kulturowe; bezpieczeństwo fizyczne i bezpieczeństwo socjalne; bezpieczeństwo strukturalne i bezpieczeństwo personalne[1].
Pojęcie bezpieczeństwa[edytuj]

Pojęcie bezpieczeństwa państwa ewoluowało przez wieki, a w ostatnich dekadach szczególnie szybko zmieniało znaczenie. Wobec zmiany środowiska międzynarodowego na przełomie lat osiemdziesiątych i dziewięćdziesiątych XX wieku i związanej z tym ewolucji postrzegania zagrożeń coraz większe znaczenie zaczęto przywiązywać do bezpieczeństwa pozamilitarnego. Wyłoniło się więc bezpieczeństwo ekologiczne, ekonomiczne, energetyczne, informacyjne, socjalne i wiele innych, jak na przykład bezpieczeństwo człowieka. Zarysowała się tendencja, aby przez bezpieczeństwo państwa rozumieć wszystko co może mieć jakikolwiek związek z samym państwem i jego społeczeństwem.
Z tego względu wydaje się rozsądna propozycja Ryszarda Zięby[potrzebne źródło], żeby wyodrębnić następujące podstawowe wartości składające się na bezpieczeństwo współczesnych państw:
przetrwanie państwa jako niezależnej jednostki politycznej, narodu jako wyróżnionej grupy etnicznej, biologiczne przeżycie ludności państwa. Jest ono naczelną wartością, której każde państwo gotowe jest poświęcić inne wartości, gdyż nie mogą być one zachowane w sytuacji zagrożenia istnienia ludności. Wartość ta jest stawiana na naczelnym miejscu;
integralność terytorialna, która w potocznym rozumieniu nadal jest uważana za główny korelat bezpieczeństwa;
niezależność polityczna (w sensie ustrojowym, samowładności i swobody afiliacji);
jakość życia, na którą składają się takie wartości jak standard życia, szczebel rozwoju społeczno-gospodarczego, zakres praw i swobód obywatelskich, system kulturalny, narodowy styl życia, stan środowiska naturalnego, możliwości i perspektywy dalszego rozwoju.
Postrzeganie Bezpieczeństwa (wg D. Frei)[edytuj]

stan braku bezpieczeństwa - wówczas gdy występuje duże rzeczywiste zagrożenie, a postrzeganie tego zagrożenia jest prawidłowe;
stan obsesji występuje wtedy, gdy nieznaczne zagrożenie jest postrzegane jako duże;
stan fałszywego bezpieczeństwa ma miejsce wówczas, gdy zagrożenie jest poważne, a postrzegane bywa jako niewielkie;
stan bezpieczeństwa występuje wtedy, gdy zagrożenie zewnętrzne jest nieznaczne, a jego postrzeganie prawidłowe
Potrzeby społeczeństwa w dziedzinie bezpieczeństwa (wg W. Kitlera)[edytuj]

potrzeba bezpieczeństwa i porządku publicznego
potrzeba bezpieczeństwa powszechnego
potrzeba ochrony zdrowia oraz bezpieczeństwa sanitarno-epidemiologicznego
potrzeba ochrony środowiska i gospodarki odpadami
potrzeba ochrony dorobku kulturowego i tożsamości narodowej
potrzeba bezpieczeństwa ekonomicznego
potrzeba oświaty i wychowania
potrzeba bezpieczeństwa narodowego
Bezpieczeństwo RP[edytuj]

W ten zbiór wartości do pewnego stopnia wpisują się podstawowe cele polskiej polityki bezpieczeństwa, określone następująco:
ochrona suwerenności i niezawisłości Rzeczypospolitej;
utrzymanie nienaruszalności granic i integralności terytorialnej kraju;
zapewnienie bezpieczeństwa obywateli Polski, w tym praw człowieka i podstawowych wolności oraz demokratycznego porządku;
stworzenie niezakłóconych warunków do cywilizacyjnego i gospodarczego rozwoju Polski oraz wzrostu dobrobytu jej obywateli;
ochrona dziedzictwa narodowego i tożsamości narodowej
realizacja zobowiązań sojuszniczych, a także obrona i promowanie interesów państwa polskiego.
