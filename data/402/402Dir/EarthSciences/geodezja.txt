Geodezja – nauka zajmująca się ustalaniem wielkości i kształtu Ziemi oraz określaniem położenia punktów na jej powierzchni.
Wynikiem geodezyjnych pomiarów terenowych i prac kameralnych są różnego typu opracowania graficzne np. mapy czy profile ale także dokumenty tekstowe o charakterze prawnym (np. podczas rozgraniczenia nieruchomości).
Spis treści  [ukryj] 
1 Geodezja jako nauka
2 Pochodzenie nazwy
3 Podział geodezji
4 Geodezja w Polsce
5 Zobacz też
6 Przypisy
7 Linki zewnętrzne
Geodezja jako nauka[edytuj]

W Polsce geodezja zaliczana do nauk technicznych albo do nauk o ziemi jako część geografii, której częścią jest kartografia.
Pochodzenie nazwy[edytuj]

Nazwa wprowadzona przez Arystotelesa, pochodzi z języka greckiego geo – Ziemia i daiso – będę dzielił.
Podział geodezji[edytuj]

Współczesna geodezja dzieli się na:
geodezję niższą (geodezja ogólna, szczegółowa, miernictwo) – naukę o pomiarach wykonywanych na powierzchniach małych, o promieniu nie większym niż 15,6 km co obejmuje około 750 km2, bez uwzględniania kulistości Ziemi[1].
geodezję wyższą – naukę o pomiarach wykonywanych na wielkich obszarach, o powierzchni ponad 750 km2, uwzględniających kulistość Ziemi,
Częściowo w ramach, a częściowo obok powyższego podziału wyróżniamy również inne działy geodezji, takie jak: astronomia geodezyjna (geodezja astronomiczna), fotogrametria i teledetekcja, geodezja gospodarcza, geodezja satelitarna, geodezja fizyczna i grawimetria geodezyjna, kartografia, rachunek wyrównawczy, topografia. Działy geodezji możemy klasyfikować także ze względu na[1]:
rodzaj pomiarów:
pomiary sytuacyjne (poziome)
pomiary wysokościowe (pionowe)
cel pomiarów:
pomiary miejskie
pomiary komunikacyjne
pomiary hydrograficzne
pomiary osnów
pomiary topograficzne
pomiary rolno-leśne (geodezja rolna, geodezja leśna)
pomiary górnicze (geodezja górnicza)
pomiary inwentaryzacyjne i realizacyjne (geodezja inżynieryjno-przemysłowaa)
stosowane metody:
pomiary triangulacyjne
pomiary poligonowe
pomiary niwelacyjne
pomiary tachymetryczne
wykorzystywane narzędzia:
pomiary busolowe
pomiary stolikowe
pomiary teodolitowe
pomiary GPS
Geodezja w Polsce[edytuj]

 Osobny artykuł: Służba Geodezyjna i Kartograficzna.
 Osobny artykuł: Główny Urząd Geodezji i Kartografii.
 Osobny artykuł: Prace geodezyjne.
Polska jest jednym z nielicznych krajów, w których słowa geodezja używa się do określenia dziedziny wiedzy i techniki związanej z pomiarami małych powierzchni (geodezja szczegółowa). W większości krajów Europy zachodniej termin geodezja zarezerwowany jest wyłącznie dla nauki zajmującej się pomiarami dużych obszarów i całej Ziemi. Zadania zarezerwowane dla geodezji szczegółowej określane są tam mianem miernictwa.
Termin miernictwo i związany z nim zawód mierniczego przysięgłego, jako osoby zaufania publicznego należy do polskiej tradycji i został zmieniony w latach po II wojnie światowej z powodów politycznych[2].
Geodezja (miernictwo) obecna jest w procesach planistycznych, projektowych i budowlanych. Architekci tworzą projekty na mapach sytuacyjno-wysokościowych wykonywanych dla potrzeb i na zlecenie konkretnego klienta (zaktualizowana mapa zasadnicza), gotowy projekt zostaje wytyczony w terenie przez geodetę, realizacja projektu jest również przez geodetę monitorowana. Kontynuacją tych prac, po zakończeniu budowy, jest inwentaryzacja powykonawcza (na którą składa się pomiar powykonawczy) wykonywana przez geodetę.
Przedmiotem geodezji są także badania odkształceń budowli, regulacje stanu prawnego nieruchomości oraz urządzeń rolnych.
