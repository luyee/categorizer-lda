Tabela stratygraficzna – schemat obrazujący przebieg historii Ziemi na podstawie następstwa procesów i warstw skalnych. Obecnie przyjęta tabela stratygraficzna została ustalona przez Międzynarodową Komisję Stratygrafii (ICS).
Tabela ta jest podstawowym narzędziem pracy geologów i paleontologów. Tabela ta jednoznacznie definiuje oficjalną terminologię okresów geologicznych w historii Ziemi, dzięki czemu unika się stosowania tych samych nazw w różnych znaczeniach w publikacjach naukowych i podręcznikach z zakresu geologii i paleontologii.
W różnych opracowaniach można spotkać różne podziały stratygraficzne, z powodu ciągle trwających badań i typowania nowych profili wzorcowych (stratotypów). W obecnej oficjalnej wersji tabeli nie istnieje już okres zwany trzeciorzędem, zastąpiony przez paleogen i neogen (będące wcześniej podokresami trzeciorzędu), a niektóre powszechnie używane jednostki nie są jeszcze zatwierdzone. W tabeli ICS występują również jednostki nieobecne we wcześniejszej literaturze. Wersja ta nie definiuje również początku eoarchaiku, podczas gdy w niektórych opracowaniach spotykamy się z datą 3800 mln i wcześniejszą erą – hadeikiem (priskoikiem), podzielonym na 4 jednostki (wczesny imbryk, nektaryk, "grupy basenowe" i kryptyk) na bazie historii geologicznej Księżyca, sięgające powstania Ziemi.
Kolejne okresy, wydzielone na podstawie szczątków organicznych mają różne długości. Najdokładniej podzielony eon, fanerozoik, stanowi zaledwie około 15% historii planety. Poszczególnym jednostkom przyporządkowane są kolory, którymi oznaczane są na mapach geologicznych.
Spis treści  [ukryj] 
1 Rys historyczny
2 Tabela stratygraficzna (według ICS, 2010)
3 Przypisy
4 Skala czasu geologicznego
5 Pochodzenie nazw niektórych jednostek
6 Zobacz też
7 Bibliografia
Rys historyczny[edytuj]

Pierwsze podwaliny pod stratygrafię położył pod koniec XVII w. Niels Stensen. Stwierdził on, że warstwy skał ułożone są w określonej kolejności i reprezentują konkretne odcinki czasu. Sformułował również zasadę superpozycji mówiącą, że każda warstwa jest najprawdopodobniej starsza od warstwy leżącej na niej i młodsza od warstwy leżącej pod nią. Jego zasady były bardzo proste, jednak zastosowanie ich do prawdziwych skał niosło ze sobą pewne komplikacje. Osiemnastowieczni geologowie zdali sobie sprawę, że:
sekwencja warstw jest często zerodowana, zaburzona, pochylona, lub nawet odwrócona;
warstwy, które powstały w tym samym czasie w różnych miejscach mogą być zupełnie różne;
warstwa na danym obszarze reprezentuje zaledwie drobną część historii Ziemi.
Pierwsze poważne próby uporządkowania stratygrafii, które mogłyby być używane na całej Ziemi miały miejsce pod koniec XVIII w. Jednym z najważniejszych badaczy tamtego okresu był Abraham Werner. Najpopularniejsze z tych wczesnych prób dzieliły skały skorupy ziemskiej na cztery typy: pierwszorzęd, drugorzęd, trzeciorzęd i czwartorzęd. Według tej teorii każdy z tych typów skał powstał w konkretnym okresie historii ziemi. Nazwy trzeciorzęd i czwartorzęd używane były w oficjalnej nomenklaturze jeszcze pod koniec XX w.
Pionierami identyfikacji warstw na podstawie skamieniałości, które zawierają, byli na początku XIX w. William Smith, Georges Cuvier i Alexandre Brogniart. Metoda ta pozwoliła geologom na lepszy i bardziej precyzyjny podział historii Ziemi; mogli również porównywać warstwy w różnych krajach, a nawet na różnych kontynentach. Jeśli w dwóch warstwach (niezależnie od odległości między nimi i różnic w składzie) występowały te same skamieniałości, istniały duże szanse, że powstały one w tym samym czasie. Szczegółowe badania warstw i skamieniałości prowadzone w Europie latach 1820-1850 zaowocowały periodyzacją, która używana jest do chwili obecnej.
Większość geologów zajmujących się w tych czasach stratygrafią stanowili Brytyjczycy, stąd na przykład nazwy kambr, ordowik i sylur pochodzą od nazw starożytnych brytyjskich plemion (i zdefiniowane są na podstawie stratygrafii Walii). Brytyjscy geologowie są również odpowiedzialni za pogrupowanie okresów w ery oraz za podział trzeciorzędu i czwartorzędu na epoki.
Kiedy William Smith i Charles Lyell rozpoznali w kolejnych warstwach okresy, nie było jeszcze sposobu nakreślenia ich skali czasu. Kreacjoniści proponowali ograniczenie się zaledwie do kilku tysięcy lat, podczas gdy inni sugerowali bardzo długie (lub nawet nieskończone) epoki. Przez ponad 100 lat trwały na ten temat ciągłe dyskusje, dopiero w XX wieku metody datowania na podstawie radioaktywnych izotopów pozwoliły na ustalenie konkretnych dat.
W 1977 Globalna Komisja Stratygrafii (przemianowana później na Międzynarodową Komisję Stratygrafii) podjęła wysiłki mające na celu zdefiniowanie globalnych odniesień dla jednostek geologicznych. Jej najaktualniejszym osiągnięciem jest tabela stratygraficzna, wydana w 2010 roku.
Tabela stratygraficzna (według ICS, 2010)[edytuj]

jednostki nieformalne	eon / eonotem	era / eratem	okres / system	epoka / oddział	wiek / piętro	faza górotwórcza	opis
 	fanerozoik	kenozoik	czwartorzęd	holocen
11,7 tys.
Koniec ostatniego zlodowacenia, powstanie i rozwój Bałtyku, rozwój ludzkiej cywilizacji.
plejstocen	późny
126 tys.
 
 
 
pasadeńska[1]

walachijska[1]	
Następujące po sobie zlodowacenia i ocieplenia, wzmożone opady w strefie międzyzwrotnikowej. Obszary tundry porasta karłowata roślinność, w świecie zwierząt królują wielkie ssaki, które wymierają pod koniec epoki. Trwa ewolucja człowieka, na terenie Europy żyją obok siebie Homo neandertalensis i Homo sapiens; wykształcają się główne rasy ludzkie. Plejstocen w antropologii przypada na okres zwany paleolitem.
"ionian"
781 tys.
kalabr
1,806 mln
gelas
2,588 mln
neogen	pliocen	piacent
3,600 mln
 
rodańska[1]	
Antarktydę, część Ameryki Południowej i częściowo kontynenty północnej półkuli pokrywa Lądolód, Morze Śródziemne odzyskuje połączenie z Oceanem Atlantyckim, powstaje Przesmyk Panamski. Klimat ciągle się ochładza i staje bardziej suchy, trwa stepowienie dużych obszarów, rozprzestrzeniają się trawożerne kopytne.
zankl
5,332 mln
miocen	messyn
7,246 mln
 
 
attycka[1]
 
 
 
 
 
 
styryjska[1]	
Powstają Alpy i Himalaje – według teorii tektoniki płyt Afryka zderza się z Europą, a Indie zderzają się z Azją; kolejne zderzenia płyt kontynentalnych prowadzą do wypiętrzenia Gór Skalistych i Andów; Morze Tetydy zostaje zamknięte połączeniem lądowym między Afryką i Eurazją. Powstaje Morze Śródziemne. Antarktydę pokrywa lądolód. Kurczą się obszary mórz śródlądowych. W oceanach powstają prądy, które powodują wymieszanie składników odżywczych. Klimat ochładza się, w związku z czym trwa stepowienie dużych obszarów. Istnieje już większość obecnych rodzin ptaków i ssaków.
torton
11,608 mln
serrawal
13,82 mln
lang
15,97 mln
burdygał
20,43 mln
akwitan
23,03 mln
paleogen	oligocen	szat
28,4 (± 0,1) mln
sawska[1]	
Klimat pozostaje ciepły przez większość okresu, pod koniec zaczyna się powoli ochładzać; wypiętrzają się Alpy. Pojawiają się pierwsze naczelne.
rupel
33,9 (± 0,1) mln
eocen	priabon
37,2 (± 0,1) mln
 
helwecka[1]
 
pirenejska[1]	
Okres rozpoczął się największym w historii Ziemi ociepleniem klimatu (paleoceńsko-eoceńskie maksimum termiczne). Przez cały czas trwania okresu klimat jest łagodny (klimat tropikalny panuje do 45 stopni szerokości geograficznej). Pojawia się wiele występujących do dziś rzędów i rodzin ssaków, takich jak nietoperze, walenie i syreny. Parzystokopytne reprezentowane są m.in. przez maleńkiego "jelenia" Diacodexis, a ku pojawieniu się nieparzystokopytnych zmierza ewolucja koniowatych.
barton
40,4 (± 0,2) mln
lutet
48,6 (± 0,2) mln
iprez
55,8 (± 0,2) mln
paleocen	tanet
58,7 (± 0,2) mln
Niszę pozostałą po wymarciu dinozaurów zaczynają wypełniać archaiczne ssaki. Pojawiają się kaktusy i palmy. Klimat jest ciepły, a pod koniec paleocenu następuje paleoceńsko-eoceńskie maksimum termiczne, które spowodowało zwrot w rozwoju ssaków. Ameryka Północna, Europa i Azja nadal stanowią jeden kontynent – Laurazję, zaczyna się jednak proces oddzielania Ameryki Północnej; trwa podział Gondwany na Afrykę, Amerykę Południową, Antarktydę i Australię. Z terytorium Europy i Ameryki Północnej wycofuje się morze.
zeland
~61,1 mln
dan
65,5 (± 0,3) mln
mezozoik	kreda	późna kreda	mastrycht
70,6 (± 0,6) mln
laramijska[1]
 
 
 
 
 
 
subhercyńska[1]	
Wielka transgresja morza. osadzają się wapienie, margle, opoki i kreda pisząca. Wśród roślin zaczynają przeważać okrytonasienne. pod koniec kredy następuje jedno z największych masowych wymierań gatunków – wymieranie kredowe. Według jedynej liczącej się obecnie teorii było ono spowodowane zderzeniem z meteorytem o średnicy ok. 10km. Wyginęły wszystkie dinozaury, belemnity, amonity, wiele grup gadów morskich oraz roślin lądowych.
kampan
83,5 (± 0,7) mln
santon
85,8 (± 0,7) mln
koniak
~88,6 mln
turon
93,6 (± 0,8) mln
cenoman
99,6 (± 0,9) mln
wczesna kreda	alb
112,0 (± 1,0) mln
austryjska[1]	
Pojawia się coraz więcej roślin okrytonasiennych, lecz dalej ilościowo przeważają rośliny nagozalążkowe. Występują prymitywne ptaki, z tego okresu pochodzą znalezione w Chinach najstarsze szczątki ssaka łożyskowego – Eomai.
apt
125,0 (± 1,0) mln
barrem
130,0 (± 1,5) mln
hoteryw
~133,9 mln
walanżyn
140,2 (± 3,0) mln
berrias
145,5 (± 4,0) mln
jura	jura późna	tyton
150,8 (± 4,0) mln
neokimeryjska[1]	
Na początku jury Pangea rozpada się na Laurazję i Gondwanę, pod koniec okresu również Gondwana zaczyna ulegać podziałowi. Często zmienia się biegunowość magnetyczna. Na początku jury następuje transgresja morza, duże obszary współczesnej Europy pokrywa morze epikontynentalne; pod koniec jury morza zaczynają się wycofywać. W jurze dolnej tworzyły się czarne iły, wapienie i margle, w środkowej piaszczyste i oolitowe rudy żelaza, a w górnej wapienie, np. oolitowe i rafowe, oraz margle. W Europie tworzą się złoża bokstytów – rudy glinu powstającej w tropikalnym klimacie z wietrzenia skaleni. W morzach trwa najbujniejszy rozwój amonitów (wydzielono opartych na nich ponad 100 poziomów stratygraficznych) i belemnitów, na lądzie dominacja wielkich gadów, pod koniec jury pojawia się archeopteryks – pierwszy ptak. Klimat jury jest ciepły, w osadach nie znaleziono dowodów żadnego zlodowacenia. Podobnie jak w triasie, żaden ląd nie leży na tyle blisko któregoś z biegunów, aby powstała polarna czapa lodowa. W Polsce najbardziej znanym utworem jurajskim jest Wyżyna Krakowsko-Częstochowska, zbudowana z górnojurajskich wapieni.
kimeryd
~155,6 mln
oksford
161,2 (± 4,0) mln
jura środkowa	kelowej
164,7 (± 4,0) mln
baton
167,7 (± 3,5) mln
bajos
171,6 (± 3,0) mln
aalen
175,6 (± 2,0)mln
jura wczesna	toark
183,0 (± 1,5) mln
pliensbach
189,6 (± 1,5) mln
synemur
196,5 (± 1,0) mln
hettang
199,6 (± 0,6) mln
Trias	późny trias	retyk
203,6 (± 1,5) mln
starokimeryjska[1]
 
 
 
 
 
 
 
labińska[1]	
Na obszarze środkowej Europy osady triasowe to głównie facja pstrego piaskowca (dolnotriasowe piaskowce i zlepieńce), facja wapienia muszlowego (środkowotriasowe wapienie i dolomity), facja kajpru (górnotriasowe osady słodkowodne takie jak łupki ilaste, margle i piaskowce). Początek rozpadu Pangei, zaczynają powstawać oceany Altlantycki i Indyjski. Na przełomie triasu i jury trwa starokimeryjska faza orogenezy alpejskiej. Flora jest zdominowana przez rośliny nagonasienne. Pojawiają się pierwsze dinozaury, a pod koniec okresu również pierwsze ssaki.
noryk
216,5 (± 2,0) mln
karnik
~228,7 mln
środkowy trias	ladyn
237,0 (± 2,0) mln
anizyk
~245,9 mln
wczesny trias	olenek
~249,5 mln
ind
251,0 (± 0,4) mln
paleozoik	perm	loping	czangsing
253,8 (± 0,7) mln
palatynacka[2]
 
 
 
 
 
 
 
 
 
 
 
saalska[2]	
Kontynenty połączone są w jeden superkontynent – Pangeę. Powstaje wiele pustyń, na których powstają czerwone zlepieńce i piaskowce (stąd dawna nazwa wczesnego permu – "czerwony spągowiec"), trwa silna działalność wulkaniczna. W drugiej połowie permu następuje transgresja morza, później kilka następujących po sobie regresji i transgresji, dzięki którym powstają cechsztyńskie cyklotemy węglanowo-ewaporatowe. Pod koniec okresu następuje masowe wymieranie drzewiastych widłaków, skrzypów i paproci (zastępowanych przez rośliny iglaste, miłorzębowe i sagowce), oraz koralowców czteropromiennych, trylobitów a także częściowo płazów, gadów i owadów (wymieranie permskie). Z tego okresu pochodzą m.in. kłodawska sól kamienna, hydrotermalne złoża miedzi LGOMu, oraz liczne surowce skalne. W utworach permskich istnieją ślady wielkiego zlodowacenia
wucziaping
260,4 (± 0,7) mln
gwadalup	kapitan
265,8 (± 0,7) mln
word
268,0 (± 0,7) mln
road
270,6 (± 0,7)
cisural	kungur
275,6 (± 0,7) mln
artinsk
284,4 (± 0,7) mln
sakmar
294,6 (± 0,8) mln
assel
299,0 (± 0,8) mln
karbon	pensylwan	późny pensylwan	gżel
303,4 (± 0,9) mln
 
 
asturyjska[2] 
 
 
 
 
kruszcogórska[2]
 
sudecka[2]
 
 
 
bretońska[2]	
Bujny rozkwit roślinności – lądy porastają drzewiaste widłaki, kalamity, i paprocie nasienne. W okresie tym powstają największe złoża węgla kamiennego, od którego (łac. carbo) karbon wziął nazwę. Pojawiają się pierwsze zwierzęta latające (owady), oraz pierwsze gady – kotylozaury. Na nowo rozpoczyna się proces łączenia kontynentów, trwa orogeneza waryscyjska (powstają między innymi góry Półwyspu Iberyjskiego, Kornwalii, Reńskie Góry Łupkowe, Ardeny, Harz, Wogezy, Schwarzwald, Masyw Czeski, oraz Sudety i Góry Świętokrzyskie), i związana z nią wielka regresja morza, osady tego okresu świadczą również o wielkim zlodowaceniu.
kasimow
307,2 (± 1,0) mln
środkowy pensylwan	moskow
311,7 (± 1,1) mln
wczesny pensylwan	baszkir
318,1 (± 1,3) mln
missisip	późny missisip	serpuchow
328,3 (± 1,6) mln
środkowy missisip	wizen
354,3 (± 2,1) mln
wczesny missisip	turnej
359,2 (± 2,5) mln
dewon	późny dewon	famen
374,5 (± 2,6) mln
liguryjska[2]
 
 
eryjska[2]
 
 
 
ardeńska[2]	
Trwa erozja wyniesionych wcześniej łańcuchów górskich na północnej półkuli, co owocuje wielkimi pokładami czerwonej barwy zlepieńców i piaskowców. Klimat jest ciepły i suchy. Flora lądowa to psylofity, pierwotne paprocie, widłaki i skrzypy. Pojawiają się pierwsze zwierzęta lądowe: stawonogi i płazy tarczogłowe. Na początku okresu trwa regresja morska, następnie transgresja. Teren obecnej Polski zalany jest przez morze, na powierzchni znajdują się jedynie góry. Osady dewonu odsłaniają się w Górach Świętokrzyskich. Pod koniec okresu rozpoczęły się wstępne ruchy górotwórcze orogenezy waryscyjskiej.
fran
385,3 (± 2,6) mln
środkowy dewon	żywet
391,8 (± 2,7) mln
eifel
397,5 (± 2,7) mln
wczesny dewon	ems
407,0 (± 2,8) mln
prag
411,2 (± 2,8) mln
lochkow
416,0 (± 2,8) mln
sylur	przydol	
418,7 (± 2,7) mln
 
 
 
 
 
 
 
 
krakowska[2]	
Po zlodowaceniu na przełomie ordowiku i syluru poziom wód podnosi się, następnie wskutek orogenez znów opada, co doprowadza do wymierania wielu gatunków. Trwają ruchy górotwórcze (jedna z większych faz orogenezy kaledońskiej), którym towarzyszy silny wulkanizm. Powstaje Laurazja. Florę stanowią na lądzie widłaki i psylofity, a w morzach zielenice, krasnorosty i sinice, następuje rozkwit fauny morskiej. Większość obszaru Polski zalana jest przez płytkie morze, w którym powstają wapienie, łupki, iłowce, mułowce, szarogłazy i zlepieńce.
ludlow	ludford
421,3 (± 2,6) mln
gorst
422,9 (± 2,5) mln
wenlok	homer
426,2 (± 2,4) mln
szejnwud
428,2 (± 2,3) mln
landower	telicz
436,0 (± 1,9) mln
aeron
439,0 (± 1,8) mln
ruddan
443,7 (± 1,5) mln
ordowik	ordowik późny	hirnant
445,6 (± 1,5) mln
takońska[3]	
Trwa transgresja morza, stąd większość osadów tego okresu to głównie morskie utwory piaszczysto-ilaste, takie jak łupki ilaste, piaskowce, wapienie czy margle. Na obszarze dzisiejszej Polski znajduje się płytkie morze. Większość kontynentów południowej półkuli tworzy Gondwanę, według teorii tektoniki płyt dryfującą od równika w kierunku bieguna południowego. Klimat jest ciepły. Na lądzie pojawiają się pierwsze paprotniki. Pod koniec tego okresu Gondwana osiągnęła szerokość polarną (wg teorii tektoniki płyt) i uległa częściowemu zlodowaceniu, nastąpiło również masowe wymieranie zwierząt (wymieranie ordowickie). W ordowiku miało miejsce nasilenie orogenezy kaledońskiej.
kat
455,8 (± 1,6) mln
sandb
460,9 (± 1,6) mln
ordowik środkowy	darriwil
468,1 (± 1,6) mln
daping
471,8 (± 1,6) mln
ordowik wczesny	flo
478,6 (± 1,7) mln
tremadok
488,3 (± 1,7) mln
kambr	furong	piętro 10[4]
~492 mln
sandomierska[3]
sardyjska[3]	
Dzięki zwiększeniu ilości tlenu nastąpiła kambryjska eksplozja ewolucyjna, która pozostawiła po sobie liczne skamieniałości i ślady organiczne – m.in. trylobity, które pojawiły się w środkowym kambrze. W kambrze pojawiły się też pierwsze strunowce (pikaia). Od dolnego kambru trwa wielka transgresja morza (maksymalna w środkowym kambrze), następnie wskutek ruchów górotwórczych następuje lekka regresja w górnym kambrze. Typowe dla tego okresu są skały osadowe pochodzenia morskiego. Teren dzisiejszej Polski leży w pobliżu równika. Utwory kambryjskie występują w Polsce na powierzchni w Górach Świętokrzyskich i Sudetach. Pod koniec kambru rozpoczyna się orogeneza kaledońska.
piętro 9[4]
~496 mln
paib
~499 mln
oddział 3	gużang
~503 mln
drum
~506,5 mln
piętro 5[4]
~510 mln
oddział 2	piętro 4[4]
~515 mln
piętro 3[4]
~521 mln
terenew	piętro 2[4]
~528 mln
fortun
542,0 (± 1,0) mln
prekambr	proterozoik	neoproterozoik	ediakar
~635 mln
bajkalska
assyntyjska
kadomijska
katangijska
W atmosferze znajduje się coraz więcej tlenu. Utlenia on związki żelaza, dzięki czemu w okresie między 2,5 a 2 mld lat temu powstaje ponad 90% światowych rud żelaza. Około 2 mld lat temu zaczyna wykształcać się warstwa ozonowa. W dolnym proterozoiku miało miejsce pierwsze w dziejach ziemi zlodowacenie; w ciągu całej ery miało miejsce ich kilka, a największe z nich w kriogenie (ziemia-śnieżka) – istnieje hipoteza, że cała planeta pokryta była lodowcem, niezamrożone były jedynie głębie oceaniczne (podgrzewane ciepłem Ziemi). W pozostałych okresach proterozoiku klimat był ciepły, o czym świadczą pochodzące z tamtego czasu wapienie i dolomity. Trwały potężne ruchy górotwórcze, wiele skał uległo metamorfizmowi. Ok. 1,5 mld lat temu pojawiły się pierwsze organizmy zawierające jądro (Acritarcha) i organizmy wielokomórkowe. Pod koniec proterozoiku w morzach rozwinęła się fauna ediakarańska.
kriogen
850 mln
ton
1 mld
dalslandzka
mezoproterozoik	sten
1,2 mld
grenwilska
ektas
1,4 mld
kalim
1,6 mld
penakaen
hudsońska
karelska
paleoproterozoik	stater
1,8 mld
orosir
2,05 mld
riak
2,3 mld
sider
2,5 mld
algomijska
archaik	neoarchaik
2,8 mld
kenorańska	
Skorupa ziemska już zastygła, a jej temperatura spadła na tyle, by mogła występować woda w stanie ciekłym. Powstają kratony – zalążki przyszłych kontynentów, oraz pierwsze rudy metali. Około 3,8 mld lat liczą najstarsze pozostałości po beztlenowych i bezjądrowych organizmach. Z archaiku pochodzą pierwsze warstwy wapieni i dolomitów, na ok. 2,8 mld lat temu przypada rozpowszechnienie stromatolitów. Zawartość wolnego tlenu w atmosferze jest bardzo niska. Międzynarodowa Komisja Stratygrafii nie definiuje początku tej ery, nieoficjalnie przyjmuje się jednak za dolną granicę 4,0 mld i hadeik jako erę poprzedzającą.
mezoarchaik
3,2 mld
białomorska
saamijska
paleoarchaik
3,6 mld
eoarchaik
4,0 mld
Przypisy

^ 1,00 1,01 1,02 1,03 1,04 1,05 1,06 1,07 1,08 1,09 1,10 1,11 1,12 1,13 Orogeneza alpejska
^ 2,0 2,1 2,2 2,3 2,4 2,5 2,6 2,7 2,8 2,9 Orogeneza waryscyjska
^ 3,0 3,1 3,2 Orogeneza kaledońska
^ 4,0 4,1 4,2 4,3 4,4 4,5 Nazwa nieustalona
Skala czasu geologicznego[edytuj]

 
 
 
Miliony lat
Hadeik nie jest erą zatwierdzoną oficjalnie przez ICS, użyty tu został dla przedstawienia skali czasu od powstania Ziemi.
Prekambr nie jest oficjalną jednostką geologiczną.

Pochodzenie nazw niektórych jednostek[edytuj]

sider – od greckiego słowa sideros, oznaczającego żelazo – z powodu powstałych w tym czasie rud żelaza
orosir – od greckiego słowa orosira, oznaczającego łańcuch górski
riak – od greckiego słowa rhyax oznaczającego strumień lawy
stater – od greckiego słowa statheros – stabilny
ediakar – od australijskiego płaskowyżu Ediacara, gdzie znaleziono wiele skamieniałości (tzw. fauna ediakarańska).
kambr – od prowincji rzymskiej Cambria – obecnej Walii
ordowik – od brytyjskiego plemienia Ordowików
sylur – od celtyckiego plemienia Sylurów
dewon – od nazwy brytyjskiego hrabstwa Devonshire
karbon – od słowa carbo – łac. węgiel
perm – od wchodniorosyjskiego miasta, gdzie znajdują się wzorcowe osady tego okresu
trias – od greckiego słowa trias, z powodu domniemanej trójdzielności okresu
jura – od francusko-szwajcarskiego pasma górskiego
kreda – od skał węglanowych występujących na wybrzeżu Anglii, powstałych w tamtym okresie
eocen – w wolnym tłumaczeniu "świt nowych czasów"
